# -*- mode: mandoku-view; -*-
#+TITLE: 聖祖仁皇帝御製文集
#+DATE: 2015-08-25 00:27:44.917998
#+PROPERTY: ID KR4f0001
#+PROPERTY: BASEEDITION WYG    
#+PROPERTY: JUAN 第三集卷三十四
<pb:KR4f0001_WYG_265-1a>¶
　欽定四庫全書¶
聖祖仁皇帝御製文第三集巻三十四¶
　　雜著¶
　　古文評論¶
　　　北齊¶
　　　邢邵¶
　　　請建明堂太學疏¶
　語華意質非僅鞶帨之工¶
<pb:KR4f0001_WYG_265-1b>¶
　　　杜弼¶
　　　為東魏移梁朝檄¶
　度䇿梁事如符契悉合而文筆雅健¶
　　　北周¶
　　　武帝¶
　　　停徴發詔¶
　息事寧人恤民之善經治理之要道仁音琅琅可以感¶
　人¶
<pb:KR4f0001_WYG_265-2a>¶
　　毁露寢諸殿詔¶
文既莊雅氣亦淵茂不事雕琢而渾噩之致見乎尺幅¶
中此後代詔令之最近於文景者¶
　　報于謹詔¶
詞意篤摰隆禮勲舊猶有盛世之風¶
　　于謹為三老詔¶
敦行古典得憲老乞言之遺意¶
　　蘓綽¶
<pb:KR4f0001_WYG_265-2b>¶
　　為周太祖作六條詔書¶
治平之理此六條足以盡之要當以力行為亟亟¶
耳¶
　　第二條¶
此以王道立説有古儒者氣象¶
　　第三條¶
重農務本乃王政之大端措置處亦井然明悉¶
　　第四條¶
<pb:KR4f0001_WYG_265-3a>¶
天之生才自足供一代之用豈有借才於異代此自是¶
千古名言¶
　　第五條¶
天地之大徳曰生重物之生所以奉若天道故矜慎刑¶
獄是治天下第一義也¶
　　第六條¶
此言征税亦救時之務以上六條當時令百官誦習¶
牧守令長非通此者不得居官盖重其言而用之如¶
<pb:KR4f0001_WYG_265-3b>¶
此¶
　　庾信¶
　　賀平鄴都表¶
警麗中自有典則¶
　　功臣不死王事請門襲封表¶
以典核之辭抒懇惻之悃無嫌其為駢儷也¶
　　隋¶
　　文帝¶
<pb:KR4f0001_WYG_265-4a>¶
　　辭封禪詔¶
謙沖非由矯飾無須辭費¶
　　正樂詔¶
聖王制作之精意此雖未能詳盡然其識議亦有可¶
擇¶
　　與元諧勅¶
語不多而有令音亦耀徳不觀兵之意也¶
　　賜髙麗王湯璽書¶
<pb:KR4f0001_WYG_265-4b>¶
曉示逺人必如此朗暢始可悉其情事文亦質實¶
　　牛宏¶
　　請開獻書之路表¶
此表有功經籍不在王儉阮孝緒下也¶
　　李諤¶
　　論文體書¶
不獨文教有禆亦可使頽風歸厚¶
　　唐¶
<pb:KR4f0001_WYG_265-5a>¶
　　髙祖¶
　　修定科律詔¶
漢髙入闗除秦苛法唐祖受禪修隋律令一代創興以¶
刑法為重務其規模可概覩矣¶
　　太宗¶
　　金鏡¶
唐之太宗致治幾於三代之隆今覽金鏡所載其於處¶
已行政用人之道亦何其見之明而言之詳也此所以¶
<pb:KR4f0001_WYG_265-5b>¶
追蹤徃古歟¶
　　致仕朝㕘在見任本品上詔¶
舂容雅贍淵淵金石之音¶
　　賜孝義髙年粟帛詔¶
敘意屬辭婉切暢悉殊覺情文生動¶
　　誡厚葬及賜功臣陪塋地詔¶
深情内藴麗藻外敷¶
　　褒李大亮書¶
<pb:KR4f0001_WYG_265-6a>¶
温純深潤詞不煩而意甚摯¶
　　帝範序¶
述天位之不昜敘王業之艱難垂訓後昆特為深切¶
　　帝範後序¶
意既切至文復典正純雅¶
　　晉宣帝傳贊¶
選詞厚縟而大義相繩處殊自嚴正不磨¶
　　晉武帝傳贊¶
<pb:KR4f0001_WYG_265-6b>¶
文瀾浩渺而反覆抑揚於當時情事最為穩切¶
　　睿宗¶
　　褒魏知古手制¶
清辭簡指悠然自逺¶
　　勞畢構璽書¶
條數弊源洵為探本之論而文彩爛然使人耳目一新¶
　　明皇帝¶
　　發宣撫使勅¶
<pb:KR4f0001_WYG_265-7a>¶
典正之論而辭涉華腴則質文損益風㑹使然也¶
　　求賢良詔¶
意既纒綿而言皆雅令¶
　　誡勵風俗勅¶
清靜不擾和平不爭王道之成何以加此¶
　　焚珠玉錦繡勅¶
英茂鴻駿亦古人貴五穀而賤金玉之意¶
　　勅朝集使¶
<pb:KR4f0001_WYG_265-7b>¶
拊循斯民惟牧守是寄一不稱職則兆人何賴焉教勅¶
之辭故宜諄切如此¶
　　勅朝集使¶
辭義何等殷切是不欲僅奉行故事者明皇初政所以¶
蔚然可觀¶
　　處分朝集使勅¶
吏治所賴以振飭者全在敷奏明試之時不如此深切¶
鄭重安能致理故知臨軒勅遣非屬具文也¶
<pb:KR4f0001_WYG_265-8a>¶
　　孝經正義序¶
説經之家徃徃鑿空騁異使聖人之道不明於天下此¶
能深斥其流弊而文亦簡貴可傳¶
　　肅宗¶
　　讞獄詔¶
有惻怛之思故文情條暢¶
　　代宗¶
　　増修學宫詔¶
<pb:KR4f0001_WYG_265-8b>¶
金革之餘加意文學不惟收拾人心自是立國本務¶
　　大赦詔¶
播告之文語意加詳而名理亦復斐亹¶
　　徳宗¶
　　亢旱罪已詔¶
文辭贍潤而有真意流貫其間命令之佳者¶
　　褒功臣詔¶
思老成之功烈而欲圖列其容儀亦所以勸後勵世也¶
<pb:KR4f0001_WYG_265-9a>¶
　　君臣箴¶
有訓誡之誠有勸勉之義上下勤恤庻幾盛世遺風¶
　　西平王李晟東渭橋紀功碑¶
敘戡定之烈奕奕精采文雖以偶麗見勝而西京遺軌猶存¶
　　贈太尉段秀實紀功碑¶
&KR0390;義正大播辭詳整可以植綱常勵風教¶
　　武宗¶
　　毁佛寺制¶
<pb:KR4f0001_WYG_265-9b>¶
明斷之舉宏碩之論洵有禆於風化人心¶
　　傅奕¶
　　請除釋教疏¶
痛斥異端理明氣壯始能為此非過激也¶
　　徐賢妃¶
　　諫息兵罷役疏¶
謇諤之辭得於宫掖貞觀之治故爾流聲千載¶
　　房喬¶
<pb:KR4f0001_WYG_265-10a>¶
　　諫伐髙麗疏¶
文勢浩瀚靡有涯涘¶
　　魏徴¶
　　論治疏¶
反覆援引文勢自相貫注辭亦淹暢不拘¶
　　請罷工役疏¶
論古今奢儉非擷華攬藻之文¶
　　上十思疏¶
<pb:KR4f0001_WYG_265-10b>¶
風格詳整中特多懇到之語¶
　　論十漸不克終疏¶
昜戒履霜書言惟幾皆致謹於漸之義魏徴舉十漸以¶
立説殆亦慎終於始之道也¶
　　求賢審官疏¶
開闢盡變列論臣品可謂曲中¶
　　張𤣥素¶
　　請罷修乾元殿疏¶
<pb:KR4f0001_WYG_265-11a>¶
辭不煩蕪而義甚爽豁彌足使人繹思¶
　　李百藥¶
　　封建論¶
該洽精詳深明於損益之宜利害之故可謂閎辭碩謀¶
矣¶
　　馬周¶
　　論奉親享廟襲封樂工等疏¶
剴篤之辭出之以委蛇盖由其忠誠内結耳¶
<pb:KR4f0001_WYG_265-11b>¶
　　岑文本¶
　　上太宗勤政疏¶
開引其端而所包至廣政之體要略盡於此¶
　　禇遂良¶
　　請復髙昌疏¶
唐之郡縣髙昌者國家服逺之略遂良請復髙昌者臣¶
子謀國之忠兩者正不妨竝美耳¶
　　張藴古¶
<pb:KR4f0001_WYG_265-12a>¶
　　大寶箴¶
炳炳琅琅如觀禮樂之噐¶
　　狄仁傑¶
　　請赦河北諸州疏¶
定亂之方惟崇尚寛大則能消人心之疑懼而反側自¶
安斯謂洞晰機要¶
　　諫造大像疏¶
摹寫勞費曲盡俗情佛骨表意多本此¶
<pb:KR4f0001_WYG_265-12b>¶
　　請罷百姓戍四鎮疏¶
請罷四鎮逺戍以息百姓命意與賈捐之罷珠崖對同¶
而文之頓挫古鬱亦近之¶
　　劉知幾¶
　　上蕭至忠書¶
班馬以前以專家著美晉唐而後以衆手多疵推論史¶
局之難盖後先一轍矣¶
　　陳子昂¶
<pb:KR4f0001_WYG_265-13a>¶
　　　對利害三事¶
　論事簡當不涉支蔓百姓安則樂生不安則輕生洞逹¶
　人情可謂經國之言¶
　　　諫雅州討生羌書¶
　子昻本蜀人故言蜀用兵利害警切動聼蜀恃險為固¶
　險不可使通良有逺識¶
　　　蘓安恒¶
　　　請復位於皇太子疏¶
<pb:KR4f0001_WYG_265-13b>¶
　論還政事不少為婉避之詞文自有奇氣¶
　　　救魏元忠疏¶
　語簡而氣岸唐文之似兩漢者¶
　¶
　¶
　¶
　¶
聖祖仁皇帝御製文第三集巻三十四¶
