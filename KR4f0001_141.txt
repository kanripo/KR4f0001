# -*- mode: mandoku-view; -*-
#+TITLE: 聖祖仁皇帝御製文集
#+DATE: 2015-08-25 00:27:42.093221
#+PROPERTY: ID KR4f0001
#+PROPERTY: BASEEDITION WYG    
#+PROPERTY: JUAN 第二集卷二十五
<pb:KR4f0001_WYG_141-1a>¶
　欽定四庫全書¶
聖祖仁皇帝御製文第二集卷二十五¶
　　北征勅諭¶
　　　諭領侍衞内大臣國舅佟國維内大臣福善蘇爾¶
　　　　達大學士伊桑阿阿蘭泰¶
　我國家自用兵以來所向無敵野戰則盡殲攻城則必¶
　克惟以弓矢戈矛摧堅破強無有不勝後三逆反叛南¶
　方稻田中盜賊皆挾火器抵迎所遇之敵罔有不敗此¶
<pb:KR4f0001_WYG_141-1b>¶
　朕所深知者後有特設火器修整火礮鳥鎗給散八旗¶
　從此我朝聲名威武震懾四方更可知矣今噶爾丹出¶
　没無常寇掠喀爾喀疆界務期一舉殄滅用是儲備諸¶
　路糧餉整頓六軍器械殫慮籌畫相厥機宜夫此一軍¶
　興也非他役之可比尔官弁兵丁以下厮養卒以上其¶
　各竭力奮勉不遇敵則已若與敵遇功成凱旋當錫以¶
　殊恩用旌勞勩其陣亡者照常給以身價外若護軍與¶
　一子七品職若甲兵與八品職食俸若無子者其所食¶
<pb:KR4f0001_WYG_141-2a>¶
錢糧即給寡婦養之終身所借官庫銀兩亦當予以寛¶
卹倘違軍法勿冀縱宥必遵¶
太祖¶
太宗¶
世祖皇帝舊制治罪其徧行宣諭使明知之康熙三十¶
四年十一月二十二日¶
　　諭大學士伊桑阿阿蘭泰學士宋柱陶岱齊穡綏¶
　　　色三寶¶
<pb:KR4f0001_WYG_141-2b>¶
届師出時宣化府古北口綠旗兵卒其加恩賫焉康熙¶
三十四年十二月二十一日¶
　　諭大學士伊桑阿阿蘭泰學士宋柱陶岱齊穡綏¶
　　　色三寶¶
直隷山東河南三省行車兵卒到日訓練之令與運糧¶
官員相習康熙三十四年十二月二十一日¶
　　諭内閣¶
朕思察哈爾之兵若不善飼馬匹恐不能同大軍前進¶
<pb:KR4f0001_WYG_141-3a>¶
今宜簡察哈爾兵之健者左四旗可八百人右四旗可¶
八百人左四旗察哈爾八百人令屬之中路每人馬三¶
匹統計馬二千四百匹可屯宣化府以飼養官馬草料¶
分飼之右四旗察哈爾八百人令屬之西路每人馬三¶
匹統計馬二千四百匹可屯大同府亦分給草料飼之¶
如此則六師進發不致逗留大學士等會同兵部理藩¶
院議以聞康熙三十四年十二月二十七日¶
　　諭勇略將軍趙良棟¶
<pb:KR4f0001_WYG_141-3b>¶
比年以來噶爾丹怙惡跳梁侵凌喀爾喀諸部落朕視¶
遠邇中外為一體不忍聽其擾害藩服也今聞其竄伏¶
於巴顏烏闌地方去京師二千里去四十八固山邊境¶
七百餘里自秋徂冬馬畜疲瘦形迹狼狽正宜及此時¶
翦滅之以永弭邊患尔乆著績行間性秉忠義練達機¶
宜故兹馳諭與尔商略尔體中稍可勉力支持即趨赴¶
闕廷以共悉心籌畫尔宜深體朕意幷賜長白山上用¶
人參以資頤養特諭康熙三十五年正月十六日¶
<pb:KR4f0001_WYG_141-4a>¶
　　諭領侍衞内大臣伯費揚古¶
今厄魯特噶爾丹毁蔑盟誓傷我使者搶掠喀爾喀人¶
等又阻尼班禪胡圖克圖之來隂蓄狡謀違㫖妄行剿¶
滅不容少緩用是遣發各路大兵聲罪致討特命尔為¶
撫遠大將軍統領西路大兵一切事宜尔與都統伊勒¶
慎護軍統領宗室費揚古護軍統領瓦爾達副都統碩¶
代理藩院侍郎滿丕等公同計議而行勿謂自知而不¶
納衆論勿當事會而致失機宜勿恃兵強而輕視逆寇¶
<pb:KR4f0001_WYG_141-4b>¶
嚴偵遠探罔或疎虞其統領䝉古兵丁前來之王貝勒¶
扎薩克台吉與綠旗總兵官等共相商確酌量行事尔¶
仍總統調遣有能擒斬噶爾丹來歸者分別具奏有情¶
急來歸者務加意撫恤副朕勘亂靖逆之懷官兵或臨¶
陣退縮貽誤軍機尔會同商議官員以下即以軍法從¶
事示衆官兵犯小過者會同商酌徑行處治勿泯沒官¶
兵功績勿寛縱違犯法紀之人賞罪之際務極嚴明如¶
有用運米綠旗官兵與情願効力人員之處尔即酌量¶
<pb:KR4f0001_WYG_141-5a>¶
調遣尔等將厄魯特殲剿廓清安靖邊圉斯稱委任尔¶
等宜殫竭心力早奏膚功欽哉故諭康熙三十五年正¶
月二十五日¶
　　諭太子少保振武將軍左都督孫思克¶
今厄魯特噶爾丹毁蔑盟誓傷我使者搶掠喀爾喀人¶
等又阻尼班禪胡圖克圖之來陰蓄狡謀違㫖妄行剿¶
滅不容少緩用是遣發各路大兵聲罪致討特命尔統¶
領綠旗官兵一切事宜尔與將軍博濟一等侍衞副都¶
<pb:KR4f0001_WYG_141-5b>¶
統阿南達副都統西爾哈達巴麟祖良弼馬自德等公¶
同計議而行揚威將軍覺羅恕書亦統領滿洲官兵同¶
尔前進尔二人皆國家大臣膺朕委用重任之人凡闗¶
軍機重情俱宜體朕委用之意同心竭力協謀舉行勿¶
分尔我各執已見互爭優劣以致因私害公負朕倚任¶
至意勿謂自知而不納衆論勿當事會而致失機宜勿¶
恃兵強而輕視逆寇嚴偵遠探罔或疎虞與綠旗總兵¶
官等共相商確酌量行事尔仍總統調遣有能擒斬噶¶
<pb:KR4f0001_WYG_141-6a>¶
爾丹來歸者分別具奏有情急來歸者務加意撫恤副¶
朕戡亂靖逆之懷官兵或臨陣退縮貽誤軍機尔會同¶
商議官員以下即以軍法從事示衆官兵犯小過者會¶
同商酌徑行處治勿泯沒官兵功績勿寛縱違犯法紀¶
之人賞罰之際務極嚴明尔等將厄魯特殲剿廓清安¶
靖邊圉斯稱委任尔等宜殫竭心力早奏膚功欽哉故¶
諭康熙三十五年正月二十五日¶
　　諭揚威將軍覺羅恕書¶
<pb:KR4f0001_WYG_141-6b>¶
今厄魯特噶爾丹毁蔑盟誓傷我使者搶掠喀爾喀人¶
等又阻尼班禪胡圖克圖之來陰蓄狡謀違㫖妄行剿¶
滅不容少緩用是遣發各路大兵聲罪致討特命尔統¶
領滿洲大兵一切事宜尔與將軍博濟一等侍衞副都¶
統阿南達副都統西爾哈達巴麟祖良弼馬自德等公¶
同計議而行振武將軍孫思克亦統領綠旗官兵同尔¶
前進尔二人皆國家大臣膺朕委用重任之人凡闗軍¶
機重情俱宜體朕委用之意同心竭力協謀舉行勿分¶
<pb:KR4f0001_WYG_141-7a>¶
尔我各執已見互爭優劣以致因私害公負朕倚任至¶
意勿謂自知而不納衆論勿當事會而致失機宜勿恃¶
兵強而輕視逆寇嚴偵遠探罔或疎虞與綠旗總兵官¶
等共相商確酌量行事尔仍總統調遣有能擒斬噶爾¶
丹來歸者分別具奏有情急來歸者務加意撫恤副朕¶
勘亂靖逆之懷官兵或臨陣退縮貽誤軍機尔會同商¶
議官員以下即以軍法從事示衆官兵犯小過者會同¶
商酌徑行處治勿泯沒官兵功績勿寛縱違犯法紀之¶
<pb:KR4f0001_WYG_141-7b>¶
人賞罰之際務極嚴明尔等將厄魯特殲剿廓清安靖¶
邊圉斯稱委任尔等宜殫竭心力早奏膚功欽哉故諭¶
康熙三十五年正月二十五日¶
　　諭都察院左都御史于成龍兵部督捕右侍郎李¶
　　　鈵通政使司左通政喀拜¶
今厄魯特噶爾丹毁蔑盟誓傷我使者搶掠喀爾喀人¶
等又阻尼班禪胡圖克圖之來陰蓄狡謀違㫖妄行用¶
是遣發各路大兵聲罪致討進剿大兵所需糧米浩繁¶
<pb:KR4f0001_WYG_141-8a>¶
督運職任重大必須專委大臣統理今特命尔于成龍¶
李鈵喀拜總理運送中路大兵軍米事務尔等督運之¶
米務隨大兵運到勿得遲延有誤軍需駐劄之處必安¶
營壘令兵丁加意尋防所派副都統總兵官部院官員¶
以及尔等題帶文武各官俱酌量派定分委押運其情¶
願効力人員亦量行分派隨押車輛俟到邊外如有用¶
䝉古兵處即將尔等經過相近地方所有䝉古兵丁酌¶
量調用有貽誤修路搭橋者即行指名題叅凡闗運米¶
<pb:KR4f0001_WYG_141-8b>¶
事情各部院不得掣肘尔等總理運務亦須熟計征戰¶
事宜將官兵不時操練務使賞罰嚴明其勅中開載未¶
盡事宜尔等即會同商酌而行倘遇有征戰之處與副¶
都統盧崇耀總兵官岳昇龍劉國興等商計而行有於¶
運米事情勤勞供職者即彚題奬勸如有怠玩厥職不¶
効力勤勞者即行叅奏懲治或官員或趕車兵役偷盜¶
米糧馬匹及妄作非為者即以軍法從事示衆尔等膺¶
兹重寄務須殫竭心志黽勉効力將米運至軍前以濟¶
<pb:KR4f0001_WYG_141-9a>¶
軍需斯克副朕委任之職如或因循怠忽措置乖方致¶
誤職任責有攸歸尔等慎之故諭康熙三十五年正月¶
二十六日¶
　　諭兵部督捕右侍郎王國昌大理寺卿喻成龍光¶
　　　祿寺卿辛保内閣侍讀學士范承烈¶
今厄魯特噶爾丹毁蔑盟誓傷我使者搶掠喀爾喀人¶
等又阻尼班禪胡圖克圖之來陰蓄狡謀違㫖妄行用¶
是遣發各路大兵聲罪致討進剿大兵所需糧米浩繁¶
<pb:KR4f0001_WYG_141-9b>¶
督運責任重大必須專委大臣統理今特命尔王國昌¶
喻成龍辛保范承烈總理運送西路大兵軍米事務尔¶
等督運之米務隨大兵運到勿得遲延有誤軍需駐劄¶
之處必安營壘令兵丁加意巡防所派總兵官部院官¶
員以及尔等題帶文武各官俱酌量派定分委押運其¶
情願効力人員亦量行分派隨押車輛俟到邊外如有¶
用䝉古兵之處即将尔等經過相近地方所有䝉古兵¶
丁酌量調用尔等總理運務亦須熟計征戰事宜將官¶
<pb:KR4f0001_WYG_141-10a>¶
兵不時操練務使賞罰嚴明其勅中開載未盡事宜尔¶
等即會同商酌而行倘遇有征戰之處與總兵官毛來¶
鳳許靖國等商計而行仍聽撫遠大將軍節制有於運¶
米事情勤勞供職者即彚題奨勸如有怠玩厥職不効¶
力勤勞者即行叅奏懲治或官員或趕車兵役偷盜米¶
糧馬匹及妄作非為者即同大将軍會議以軍法從事¶
尔等膺兹重寄務須殫竭心志黽勉効力將米運至軍¶
前以濟軍需斯克副朕委任之職如或因循怠忽措置¶
<pb:KR4f0001_WYG_141-10b>¶
乖方致誤職任責有攸歸尔等慎之故諭康熙三十五¶
年正月二十六日¶
　　諭總統督理中路運務左都御史于成龍等¶
大師討寇全資兵力内外滿洲漢軍綠旗諸路從征兵¶
丁俱已各加恩賚其外省調集步兵輓運軍糧載塗况¶
瘁尤可軫念所有每月應支銀米本營照常支給俾贍¶
養家口仍各給與行糧以為道路之資所運米石如悉¶
依期輓至克濟軍需不致虧損遲誤俟大兵凱旋准補¶
<pb:KR4f0001_WYG_141-11a>¶
入馬兵營伍用彰奬勸有効力勤敏才堪拔擢者尔等¶
可記名彚奏以俟酌用兵丁勞苦饑寒凡督運大臣官¶
員宜時加拊循慰勉庶人爭自効踴躍赴功西路輓運¶
兵丁亦照此例行尔等可移文各該巡撫通行傳諭示¶
朕體恤軍士至意特諭康熙三十五年正月二十七日¶
　　諭大將軍伯費揚古¶
大兵進剿朕與議政大臣所議者已遣書諭汝外今聞¶
根敦代青貝勒進至洪俄賴之内七斯希布地方汝等¶
<pb:KR4f0001_WYG_141-11b>¶
二路兵恐將喀爾喀誤以為厄魯特此事至要宜向阿¶
南達切實曉諭之又汝等過翁金後將好鄉導給與商¶
南多爾即從何地相通約定日期遣至朕軍前為善此¶
二事雖無大闗係思慮所及因交與阿第令諭知之康¶
熙三十五年二月十六日¶
　　諭禮兵二部¶
朕統御中外念切撫綏惟務休養民生未嘗遠事征討¶
比年以來海宇昇平閭閻樂業四方固已無事獨厄魯¶
<pb:KR4f0001_WYG_141-12a>¶
特噶爾丹荒裔狡寇肆逞凶頑自烏瀾布通敗遁之後¶
不自悔禍仍行狂逞悖¶
天虐衆違蔑誓言侵掠我臣服之喀爾喀潛入巴顏烏¶
喇之地詭謀叵測逆狀已彰乘其竄伏近邊自應及時¶
撲剿儻目今不行翦滅恐致異日沿邊防戍益累兵氏¶
聲罪迅討事不容已用是遣發各路大兵分道竝進朕¶
特躬蒞邊外相機行事以衆擊寡以正誅逆天意人謀¶
無不允協此寇一殄則邊塵蕩滌疆圉輯寧内安外攘¶
<pb:KR4f0001_WYG_141-12b>¶
實在兹舉告祭¶
天¶
地¶
宗廟¶
社稷竝一切應行事宜著察例詳議具奏尔二部即遵¶
諭行特諭康熙三十五年二月十八日¶
　　諭大將軍伯費揚古¶
覽總兵官康調元所奏有山西巡撫所助騾匹米石俱¶
<pb:KR4f0001_WYG_141-13a>¶
未到等語朕觀此或因大兵起程日期改近稍有措辦¶
未及亦未可定糧餉牲畜所闗最重前後之間將軍宜¶
審顧萬全汝等所由道遠運送糧餉較中路其難數倍¶
萬一糧餉不能陸續運至汝等兩路之兵恐致匱乏此¶
事朕心深切憂慮特手諭急速馳示康熙三十五年二¶
月二十三日¶
　　諭大學士伊桑阿阿蘭泰¶
諸皇子雖精嫺騎射然於戎事未曽閲歴即諸王之中¶
<pb:KR4f0001_WYG_141-13b>¶
未經身親軍務者亦多也部院大臣皆屬供職年乆諳¶
練政務故朕特加選擇調旗分置於諸皇子及王等軍¶
中凡嚴肅營伍禁戢士卒諸務皆令其與諸皇子王等¶
商畫從事戰陣之時亦相隨佐理諸皇子及王等如有¶
過失即為面諍毋得瞻狥言若不聽則奏聞於朕儻不¶
仰體朕委任之意凡壁壘不整軍旅無紀皇子及王等¶
或有過失瞻狥顧畏罔克匡正於朕前又不行舉奏則¶
朕必按軍法治罪決不寛宥可傳諭諸臣康熙三十五¶
<pb:KR4f0001_WYG_141-14a>¶
年二月二十七日¶
　　諭大將軍伯費揚古¶
副都統阿玉璽等到於大兵駐劄南口之日聞其鑿井¶
易成不勝喜悦汝等領兵至喀倫報聞之時將汝至翁¶
金之日約略定期奏聞又將到土喇日期詢問喀爾喀¶
好鄉導以地名與日期約略議定奏聞朕所統之兵行¶
走駐劄皆因西路兵之故量寛時日為此特諭知之康¶
熙三十五年三月初一日¶
<pb:KR4f0001_WYG_141-14b>¶
　　諭大將軍伯費揚古¶
汝至喀倫算至翁金土喇日期奏疏於駐蹕揆宿三月¶
十九日早到汝等奏稱至土喇在四月二十四日朕所¶
統之兵因雨雪稍阻兼以趲候重車雖急速前行於二¶
十四日之先斷不能至土喇汝所領兵於三月十六日¶
之雨或有遲阻将日期另行開除具奏若無所遲阻至¶
翁金奏聞之時亦另行明白具奏汝軍中馬匹何如運¶
米車輛已至何處得寧夏兵消息否此等情形每具疏¶
<pb:KR4f0001_WYG_141-15a>¶
時必行奏聞正月二十八日奔來喀爾喀之逃人言噶¶
爾丹在土喇河上流為此特諭康熙三十五年三月十¶
九日¶
　　諭大將軍伯費揚古¶
朕所統之兵近喀倫地方曽遣叅領車克楚前鋒侍衞¶
竒薩穆於克魯倫一帶地方踹尋蹤跡偵探消息四月¶
十二日車克楚等至奏云臣等初九日至伊渣爾厄爾¶
幾納地方觀看見其形迹自彼處回行於初十日遇沙¶
<pb:KR4f0001_WYG_141-15b>¶
津王所遣俄七爾等十五人伊等云噶爾丹於是月初¶
從土喇向克魯倫移營第三日將我等遣回噶爾丹在¶
達爾罕敖喇山等語由是觀之噶爾丹與朕所統之兵¶
相近矣此賊乃狡詐叵測之人潰遁時未必回奔土喇¶
必渡克魯倫河或自俄濃巴爾即奔塞稜格地方或繞¶
巴顏烏闌之後詭遁汝兩路之兵知其順克魯倫而下¶
若隨之而往落空亦未可定朕為此深切憂慮特專遣¶
人汝大将軍費揚古將彼處地方凡賊可以脱逃之路¶
<pb:KR4f0001_WYG_141-16a>¶
　周詳詢問加意堵截勿以其順下流而來遂輕視之為¶
　此特諭康熙三十五年四月十三日¶
　　　諭大將軍伯費揚古¶
　汝初七日奏疏以二十一日酉時到覽奏五月初三日¶
　可至土喇等語汝等原奏稱二十三日至土喇二十七¶
　日至巴顏烏闌朕所統之兵水草皆得無誤故擬定二¶
　十五日至克魯倫河今遣發前鋒已觀其形迹得其活¶
　口噶爾丹有向克魯倫下流情狀距朕五日之程此其¶
<pb:KR4f0001_WYG_141-16b>¶
　間汝宜累次遣人來奏則朕易於相待因汝等乆未奏¶
　聞不知已至何處恐等待日期遲誤急速前進遂甚在¶
　汝等之先今等待與前進兩端皆屬機要事闗重大汝¶
　等作何行走宜速報聞兩路之兵有先到數日者必相¶
　待而行原有成約朕兹相待而行儻不得已師期所關¶
　至大則相機而行為此特諭康熙三十五年四月二十¶
　二日¶
聖祖仁皇帝御製文第二集卷二十五¶
