# -*- mode: mandoku-view; -*-
#+TITLE: 聖祖仁皇帝御製文集
#+DATE: 2015-08-25 00:27:43.129932
#+PROPERTY: ID KR4f0001
#+PROPERTY: BASEEDITION WYG    
#+PROPERTY: JUAN 第二集卷五十
<pb:KR4f0001_WYG_191-1a>¶
　欽定四庫全書¶
聖祖仁皇帝御製文第二集巻五十¶
　　古今體詩五十首¶
　　　示江南浙江守土諸臣¶
　宇宙方清寧吏治尚端㢘農使樂耕鑿民使適里閻大¶
　寮總其要小吏毋苛纖紀綱不可弛隨時酌寛嚴為上¶
　能自愛羣屬必畏鉗訟惟善得情操守時警砭勿恃才¶
　妄作勿以𡡾自忺務令比戸豐膏澤遠近霑朱轓與彤¶
<pb:KR4f0001_WYG_191-1b>¶
　騶萬姓所具瞻臧否道有碑防口難可箝不見廣厦材¶
　聳榦從幽濳不見冲霄鶴飲啄本靜恬告誡示勉勗保¶
　䕶兹庶黔¶
　　　再過鷲峰¶
　愛此清幽一徑深馬隨泉響入雲林蒼苔古洞何年鑿¶
　脈脈韶光自賞心¶
　　　登吴山¶
　重經層巘暫停鑾天日晴和覽眺寛城市萬家煙火近¶
<pb:KR4f0001_WYG_191-2a>¶
念兹莫遣有饑寒¶
　　望錢塘江¶
江流幾折勢灣環指㸃遥岑是越山南朔東西無一事¶
春風浩蕩奉¶
慈顔¶
　　虎跑泉¶
靈泉涌地寒侵骨勝跡名髙著虎跑似恐被人頻汲取¶
一泓清迥出山坳¶
<pb:KR4f0001_WYG_191-2b>¶
　　由淨慈寺經南屛諸山¶
紆曲南屏路欣隨歩輦来(皇時奉觀覽/  太后)鳥飛驚玉仗花¶
落㸃經臺邃閣聞松籟疎籬逬竹胎雙峰髙不極更在¶
白雲隈¶
　　孤山放鶴亭¶
處士人何在山前夕照来亭空不見鶴磴古尚留梅楊¶
栁縈煙嫩棠棃過雨開今朝閒繫艇還自愛賢才¶
　　玉泉有五色魚賜名清漣寺¶
<pb:KR4f0001_WYG_191-3a>¶
錦鱗游泳漾池紋隠藻穿蘋暗作羣濠濮㑹心原不遠¶
清漣題額與傳聞¶
　　西湖再作¶
面面山容澹盈盈水態清流文縈傑閣波影蕩髙城燕¶
舞知迎櫂花低解避旌乘春𢎞沛澤隨地稔民情¶
　　浙省道上書懷¶
徧野農桑繞翠旌畦邊童叟帶雲耕江山盡是昇平日¶
寸晷難忘終始情¶
<pb:KR4f0001_WYG_191-3b>¶
　　桑林乍綠蠶事方興詩以嘉之¶
彌望桑林吐葉垂枝嫩碧初勻竹舍正殷蠶務天工雨¶
露維均¶
　　曉發嘉興¶
數里城依水千門路向田菜塍無近遠桑岸互緜連土¶
沃勤為最年豐儉欲先雲開林野秀初日上行旃¶
　　花山¶
警蹕来初地青山鳥道深風生松澗合雲暗石苔侵靜¶
<pb:KR4f0001_WYG_191-4a>¶
晝飛閒蝶餘春噪晩禽空留支遁跡物外託宸襟¶
　　支硎山¶
龍池東北古支硎石室寒泉句可聽(支遁詩云石室可/蔽身寒泉濯温手)¶
想得雨餘懸瀑布飛流界破數峰青¶
　　回鑾復過恵山¶
是誰妙筆㸃巒容藴藉迎人四五峰堪挹山泉烹雀蕊¶
併添新黛入甌濃¶
　　舟行野望¶
<pb:KR4f0001_WYG_191-4b>¶
恵風萬頃下芳畦逺水拖煙曉狀迷河上草新纔覆地¶
林間花堕半沾泥翩翾弱燕穿船入宛轉芳鶯隔樹啼¶
若問撫闌端坐意黙思豐裕洽羣黎¶
　　駐蹕江寧偶述¶
雲覆輕隂雨淨塵南巡又隔十經春山河舊數陪京重¶
士庶今看沐化淳古巷烏衣人已換芳洲白鷺跡成陳¶
元元億萬咸安樂教養休和屬大鈞¶
　　修報恩寺塔初畢登之¶
<pb:KR4f0001_WYG_191-5a>¶
塔勢摇晨旭憑陵上九霄琉璃莊淨域金碧啟香寮地¶
俯三山近江環匹練遥隔牕雲霧起戸户瑞煙飄¶
　　過明太祖陵有感¶
拔起英雄草昧間煌煌大業豈能刪玉魚金盌雖如故¶
煙霧低迷獨愴顔¶
　　月夜登燕子磯¶
石勢疑飛動江濤足下看天空来皎月風定斂奔湍綠¶
樹燈光亂蒼厓夏夜寒經過睹形勝往往駐鳴鑾¶
<pb:KR4f0001_WYG_191-5b>¶
　　江行¶
風帆来往亂江流樓艣縦横拍浪浮只在艄工持柁穏¶
曽将為政喻操舟¶
　　憶暢春園牡丹¶
曉雨疎踈薄灑午風習習輕吹忽念暢春花事正當萬¶
朶開時¶
　　金山雨望¶
煙樹重重兩岸間流雲著水水漫漫江煙江樹無窮盡¶
<pb:KR4f0001_WYG_191-6a>¶
不讓蓬瀛島上山¶
　　山中晩霽¶
返照開澄景餘霞作綺流夜深明月出隔岸見蘆洲¶
　　中泠泉¶
靜飲中泠水清寒味日新頓令超象外爽豁有天真¶
　　望焦山念已已曽登其上¶
大江日夜波汪洋金山焦山兩相望金山樓閣蕩丹碧¶
焦山竹樹多鬱蒼境深流廣人罕至往年曽一登其岡¶
<pb:KR4f0001_WYG_191-6b>¶
頃者放舟仍北渡壯哉滉瀁雲低昂青巖翠壁幽且蒨¶
圖經名著傳焦光何時瘞鶴在山足遺銘剥蝕存華陽¶
(山下有瘞鶴銘為華陽/真逸撰止存六十餘字)葭洲白鳥忽飛出江花冥冥江¶
草芳是日雨餘氣清淑夏首晴晝欣舒長倚艦四顧暢¶
襟抱好風豁達来天閶¶
　　念淮揚居民特留漕糧二十萬以濟之回鑾之日¶
　　　復諄諭所司使布實恵¶
廣厦豈不樂何事駕飛艫意惟悉民隠遑問歴道途淮¶
<pb:KR4f0001_WYG_191-7a>¶
揚皆巨郡地本號饒腴居人百萬家土狹濱衆湖禾麥¶
苟不登老幼日待餔恩意宜渥沛拯濟留天儲實恵布¶
州邑遠邇均有無諄諭嚴再三毋徒飽吏胥茅屋有起¶
色比户充黍稌願兹瘠壤農皥皥躋唐虞¶
　　泛洪澤湖偶詠¶
積水空明浸太虚輕舠閒泛進徐徐菰蘆絶岸柴門小¶
終歲生涯業捕魚¶
　　漁舟夜泊¶
<pb:KR4f0001_WYG_191-7b>¶
漁父不罹世中形任意飄流夜泊汀惟有長閒心靜處¶
何如名利係朝廷¶
　　渡河北歸¶
三吴問俗罷旋蹕渡洪流微日籠華蓋輕飇送御舟水¶
能安汎濫堤遣䕶田疇自此民休息紓予南顧憂¶
　　宿遷¶
行過江南水與山栁舒花放鳥緡蠻明朝重至邳徐路¶
鳳闕龍樓計日還¶
<pb:KR4f0001_WYG_191-8a>¶
　　過八牐¶
宛轉河形一線通瀦流疊石賴人功天庾歲歲闗飛輓¶
全在隨時啟閉中¶
　　仲子廟¶
河口孤祠在千年祀典存當階松半偃繞碣蘚堪捫懷¶
古題新額遺風想聖門行舟清晝永岸草採芳蓀¶
　　途次端午¶
蕤賓逢夏律午日俯澄流黄鳥林中變新蒲岸外稠宮¶
<pb:KR4f0001_WYG_191-8b>¶
筵傳綵糉僊酒泛丹榴遥憶蓬莱上垂楊䕃御溝¶
　　山左道中¶
鳳艒南巡往復歸夏禽拂水避雲旂川平桂櫂何須舉¶
風正蒲帆疾似飛雞犬滿邨人足食繭絲入市戸充衣¶
閑閑陌上晴曛好暇覽時光暢萬幾¶
　　望岱憶舊¶
青天竦峙翠雲濃端坐船頭眺岱宗憶上崇嶐最髙頂¶
非探芝檢效東封¶
<pb:KR4f0001_WYG_191-9a>¶
　　闕里重脩思欲一往以天氣日暑急奉¶
慈輿北歸未得瞻視紀詩八韻¶
廣殿丹青煥飛甍黼藻新思排僊馭往却奉¶
翠輿辰仰慕尼山側興懷泗水濱存心惟志道勉力事¶
依仁望斗知非遠升堂念每惇廡松應鬛長階檜益苔¶
皴過魯時逢夏歸帆罷問津迢迢曲阜路沿泝幾勞神¶
　　見途中夏麥将熟志喜¶
江滸淮壖道已周歸看東省麥盈疇雨滋膏潤苖多秀¶
<pb:KR4f0001_WYG_191-9b>¶
早慶今年大有秋¶
　　北境¶
曈曈曙色上帆檣野水波添滿路光應是皇畿程已近¶
林風吹送棗花香¶
　　候兄裕親王¶
花萼樓前別已經春夏餘平明挂錦纜日暮傍樵漁吴¶
越當年景江湖各自如留心民事重隔月信音疎¶
　　江南風雨阻回程二十天近京又是微旱五月二¶
<pb:KR4f0001_WYG_191-10a>¶
　　　十五日霖雨如注喜雨¶
雨阻回鑾二十天近京又旱意懸懸若能南北皆無慮¶
惟賴青蒼大有年¶
　　賜峨&KR1453;老僧¶
名山越徧未到天涯欲得真印勤修離家雷音雖拜那¶
見拈花知此無益再遊中華八旬老矣行履不斜言語¶
忠厚一字弗遮觀爾樸誠朕意甚嘉峨&KR1453;峍崪直逼雲¶
霞明心見性靜守毋譁¶
<pb:KR4f0001_WYG_191-10b>¶
　　察永定河¶
源從自馬邑溜轉入桑乾渾流推濁浪平野變沙灘廿¶
載為民害一時奏效難豈辭宵旰苦須治此河安¶
　　巡子牙河建壩¶
暫别宮槐幸子牙近邨處處少人家清和微暑浮畦麥¶
綠樹初隂接岸沙隄外草荒艱籽粒淀中水淺捕魚鰕¶
黄童白叟望霖雨霖雨先施莫自賖¶
　　盛夏晚偶成¶
<pb:KR4f0001_WYG_191-11a>¶
蟬聲急處秋将近緜雨過時暑漸微樹色渺茫憑遠閣¶
雲峰掩暎罩斜暉西成平野年當稔煙息闗山事不違¶
披覽牙籤心自得揮毫乙夜勉羣幾¶
　　七夕觀千葉蓮¶
玉露初分水殿凉滿池紅白雜芬芳香飄隨座皆秋色¶
細月朧朧挂未央¶
　　暢春園觀稻時七月十一日也¶
七月紫芒五里香近園遺種祝禎祥炎方寒北皆稱瑞¶
<pb:KR4f0001_WYG_191-11b>¶
稼穡天工樂歳穰¶
　　詠桐老圖賜裕親王¶
丹桂秋香飄碧虚青桐迎露葉扶疎願将花萼樓前老¶
帝子王孫永結廬¶
　　為考試歎¶
人才當義取王道豈紛更放利来多怨徇私有惡聲文¶
宗濂洛理士仰楷模情若問生前事尚憐死後名¶
　　禁園秋霽¶
<pb:KR4f0001_WYG_191-12a>¶
　樹冷催蟬咽荷疎表影長深秋殘暑氣微爽待髙陽户¶
　外遠塵蹟園中多蕙香溶溶新雨霽吟乏愧成章¶
　¶
　¶
　¶
　¶
　¶
　¶
<pb:KR4f0001_WYG_191-12b>¶
　¶
　¶
　¶
　¶
　¶
　¶
　¶
聖祖仁皇帝御製文第二集巻五十¶
