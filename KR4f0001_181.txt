# -*- mode: mandoku-view; -*-
#+TITLE: 聖祖仁皇帝御製文集
#+DATE: 2015-08-25 00:27:42.920095
#+PROPERTY: ID KR4f0001
#+PROPERTY: BASEEDITION WYG    
#+PROPERTY: JUAN 第二集卷四十五
<pb:KR4f0001_WYG_181-1a>¶
　欽定四庫全書¶
聖祖仁皇帝御製文第二集巻四十五¶
　　古今體詩五十九首¶
　　　初秋晩雨後觀儀器¶
　從容更覺靜悠悠片片荷香送小舟日落開牕雲外景¶
　風清拂户雨中秋寛懷自有數行字樂志須操一算籌¶
　(向日最喜/天文算法)萬物無窮最易曉其間諸象列天球¶
　　　初秋詠竹¶
<pb:KR4f0001_WYG_181-1b>¶
　森萃青青繞碧塘霜姿靄靄動幽香寒風不變終身節¶
　緑葉紛然暎晚凉¶
　　　閒坐詠竹¶
　門外千竿細竹牕前萬朶鮮花秋寒衆色皆變惟爾霜¶
　姿可嘉¶
　　　詠金蓮花¶
　迢遞從沙漠孤根待品題清香拂檻入正色與心齊磊¶
　落安山北參差鷲嶺西炎風曽避暑髙潔少人躋¶
<pb:KR4f0001_WYG_181-2a>¶
　　祝巴林淑慧大長公主詩(并序/)¶
　公主秀毓天潢祥鍾坤順為¶
皇考同氣之親淑容懿範儼若¶
慈闈履貴盛而沖和居顯榮而祗慎耆年令徳宗黨式¶
　欽恵澤淪洽於逺人徽柔著聞於中外數十年来篤¶
　愛朕躬禮周意摯故常迎留京邸晨夕相依用展敦¶
　睦之義惟祝遐齡康豫馴致期頤俾得色笑恒瞻徳¶
　音長奉藉以慰朕追慕¶
<pb:KR4f0001_WYG_181-2b>¶
慈寧之永念豈不休歟爰賦五言以介睂夀¶
長祝南山夀願言北斗詩祥開應帝女釐降自金枝沙¶
漠黎心服坤貞天下知年年慶人瑞歲歲賞瑶池¶
　　戲題自鳴鐘¶
晝夜循環勝刻漏綢繆宛轉報時全隂晴不改衷腸性¶
萬里遥来二百年(此器至中國/二百年矣)¶
　　夏日舟行¶
靈液開僊仗清暉暎碧波黄鸝鳴茂樹歸雁戲青莎水¶
<pb:KR4f0001_WYG_181-3a>¶
曲蒲帆轉岸廻錦纜過三春曽布徳月下聽謳歌¶
　　夏日幸潞河雜詩三首¶
水色連天四望收輕舠桂楫放中流東南惟有長江勝¶
一片雲帆萬里逰¶
　　其二¶
曽記當年幸潞河翠旌熠爚暎微波臨流士女爭瞻望¶
不禁扁舟唱櫂歌¶
　　其三¶
<pb:KR4f0001_WYG_181-3b>¶
野雲漸起罩斜陽暮泊平沙覺水凉初更未寢吟詩句¶
靜見爐中焚異香¶
　　親閱運河堤¶
舊歲隂霖勝憂勤億兆難析津通鵲渚形勢接桑乾物¶
理常求治朝堂亦自安運堤久未整岸堰最宜完夾道¶
黎民悅沿河老幼歡雲容隨豹尾暑氣擁仙鑾九醖賢¶
人酒三漿龍鳳團匡牀搜典誥流水奏幽蘭櫂響逼前¶
駕漁歌進小灘去回四百里舟次五雲端¶
<pb:KR4f0001_WYG_181-4a>¶
　　舟泊潞河¶
萬里帆檣宛轉来炎天繫纜泊河隈長江曽著操舟說¶
短夢頻思作楫才隔水翛翛秋麥起繞林處處野花開¶
從容披閱依書幌靜爾忘言憶九垓¶
　　千葉蓮¶
禁苑初秋玉殿凉綠荷經瀨遞清商千英水面重重豔¶
㡬度風前柄柄香宮女移船摇紺葉近臣載筆詠紅芳¶
定心坐對西山靜不管穠纖暎夕陽¶
<pb:KR4f0001_WYG_181-4b>¶
　　題耕織圖¶
　　　耕¶
　　　第一圖(浸種/)¶
暄和節候肇農功自此勤勞處處同早辨東田穜稑種¶
褰裳渉水浸筠籠¶
　　　第二圖(耕/)¶
土膏初動正春晴野老支笻早課耕辛苦田家惟穡事¶
隴邉時聽叱牛聲¶
<pb:KR4f0001_WYG_181-5a>¶
　　　第三圖(耙耨/)¶
每當旰食念民依南畝三時願不違已見深耕還易耨¶
緑蓑青笠雨霏霏¶
　　　第四圖(耖/)¶
東阡西陌水潺湲扶耖泥塗未得閒為念饔飧由力作¶
敢辭竭蹷向田間¶
　　　第五圖(碌碡/)¶
老農力穡慮偏周早夜扶犂未肯休更駕烏犍施碌碡¶
<pb:KR4f0001_WYG_181-5b>¶
好教春水滿平疇¶
　　　第六圖(布秧/)¶
農家布種避春寒甲坼初萌最可觀自昔虞書傳播穀¶
民間莫作等閒看¶
　　　第七圖(初秧/)¶
一年農事在春深無限田家望歲心最愛清和天氣好¶
綠疇千頃露秧鍼¶
　　　第八圖(淤䕃/)¶
<pb:KR4f0001_WYG_181-6a>¶
從来土沃藉農勤豐歉皆由用力分薙草灑灰滋地利¶
心期千畝稼如雲¶
　　　第九圖(拔秧/)¶
青蔥刺水滿平川移植西疇更勃然節序驚心芒種廹¶
分秧須及夏初天¶
　　　第十圖(插秧/)¶
千畦水澤正瀰瀰競插新秧恐後時亞旅同心欣力作¶
月明歸去莫嫌遲¶
<pb:KR4f0001_WYG_181-6b>¶
　　　第十一圖(一耘/)¶
豐苖翼翼出清波荑稗叢生可若何非種自應芟薙盡¶
莫教稂莠敗嘉禾¶
　　　第十二圖(二耘/)¶
曽為耘苖結隊行更憂宿草去還生隴間餽饁頻来往¶
勞勩田家婦子情¶
　　　第十三圖(三耘/)¶
䆉稏盈畦日正長復勤穮蓘下方塘堪憐曝背炎蒸下¶
<pb:KR4f0001_WYG_181-7a>¶
惟冀青疇發紫芒¶
　　　第十四圖(灌溉/)¶
塍田六月水泉微引溜通渠迅若飛轉盡桔橰筋力瘁¶
斜陽西下未言歸¶
　　　第十五圖(收刈/)¶
滿目黄雲曉露晞腰鐮穫稻喜晴暉兒童處處收遺穂¶
邨舍家家荷擔歸¶
　　　第十六圖(登場/)¶
<pb:KR4f0001_WYG_181-7b>¶
年穀豐穰萬寳成築場納稼積如京廻思望杏瞻蒲日¶
多少辛勤感倍生¶
　　　第十七圖(持穂/)¶
南畞秋来慶阜成瞿瞿未釋老農情霜天曉起呼鄰里¶
徧聽邨邨打稻聲¶
　　　第十八圖(舂碓/)¶
秋林茅屋晩風吹杵臼相依近短籬比舍舂聲如和荅¶
家家篝火夜深時¶
<pb:KR4f0001_WYG_181-8a>¶
　　　第十九圖(籭/)¶
謾言嘉榖可登盤穅秕還憂欲去難粒粒皆從辛苦得¶
農家真作雨珠看¶
　　　第二十圖(簸揚/)¶
作苦三時用力深簸揚偏愛近風林須知白粲流匙滑¶
費盡農夫百種心¶
　　　第二十一圖(礱/)¶
經營阡陌苦胼胝艱食由来念阻饑且喜稼成登石磑¶
<pb:KR4f0001_WYG_181-8b>¶
從兹鼔腹樂雍熙¶
　　　第二十二圖(入倉/)¶
倉箱頓滿各欣然補葺牛牢雨雪天盼到蓋蔵休暇日¶
從前拮据已經年¶
　　　第二十三圖(祭神/)¶
東疇舉趾祝年豐喜見盈寧百室同粒我烝民遺澤遠¶
吹豳擊鼔報難窮¶
　　　織¶
<pb:KR4f0001_WYG_181-9a>¶
　　　第一圖(浴蠶/)¶
豳風曽著授衣篇蠶事初興穀雨天更考公桑傳禮制¶
先宜浴種向晴川¶
　　　第二圖(二眠/)¶
柔桑初翦緑參差陌上歸来日正遲邨舍家家簾幕靜¶
春蠶新長再眠時¶
　　　第三圖(三眠/)¶
紅女勤劬日載陽鳴鳩拂羽恰條桑只因三臥蠶将老¶
<pb:KR4f0001_WYG_181-9b>¶
翦燭頻看夜未央¶
　　　第四圖(大起/)¶
春深處處掩茅堂滿架吴蠶婦子忙料得今年收繭倍¶
冰絲雪縷可盈筐¶
　　　第五圖(捉績/)¶
連宵食葉正紛紛風雨聲喧隔户聞喜見新蠶瑩似玉¶
燈前檢點最辛勤¶
　　　第六圖(分箔/)¶
<pb:KR4f0001_WYG_181-10a>¶
愛逢晴日映疎簾新緑如雲葉漸添天氣晴和蠶事廣¶
移筐分箔徧茅檐¶
　　　第七圖(採桑/)¶
桑田雨足葉蕃滋恰是春蠶大起時負筥攜筐紛笑語¶
戴鵀飛上&KR0496;髙枝¶
　　　第八圖(上簇/)¶
頻執纖筐不厭疲久忘膏沐與調饑今朝士女歡顔色¶
看我冰蠶作繭時¶
<pb:KR4f0001_WYG_181-10b>¶
　　　第九圖(炙箔/)¶
蠶性由来苦畏寒深垂簾幕夜將闌爐頭更&KR0353;松明火¶
老媪殷勤日探看¶
　　　第十圖(下簇/)¶
自昔蠶繅重婦功曽聞獻繭在深宮披圖喜見纍纍滿¶
茅屋清光積雪同¶
　　　第十一圖(擇繭/)¶
冰繭方堪作素紈重綿亦藉禦深寒就中自有因材法¶
<pb:KR4f0001_WYG_181-11a>¶
揀取筐間次第觀¶
　　　第十二圖(窖繭/)¶
一年蠶事已成功歴數從前屬女紅聞說及時還窖繭¶
荷鋤又向緑隂中¶
　　　第十三圖(練絲/)¶
炊煙處處繞柴籬翠釜香生煑繭時無限經綸從此出¶
盆頭喜色動雙睂¶
　　　第十四圖(蠶蛾/)¶
<pb:KR4f0001_WYG_181-11b>¶
蛾兒布子如金粟水際分飛任所之莫令繭絲遺利盡¶
来年留作授衣資¶
　　　第十五圖(祀謝/)¶
勞勞拜簇祭神桑喜得絲成願已償自是西陵功徳盛¶
萬年衣被澤無疆¶
　　　第十六圖(緯/)¶
緑隂揜暎野人家每到蠶時靜不譁一自夏初成繭後¶
籬邉新聽響繅車¶
<pb:KR4f0001_WYG_181-12a>¶
　　　第十七圖(織/)¶
從来蠶績女功多當念勤勞惜綺羅織婦絲絲經手作¶
夜寒猶自未停梭¶
　　　第十八圖(絡緯/)¶
無衣卒歲早闗情寒氣催人蟋蟀聲茅屋疎籬秋夜永¶
短檠相對絡絲成¶
　　　第十九圖(經/)¶
織紝精勤有季蘭牽絲分理製羅紈鳴機来往桑隂裏¶
<pb:KR4f0001_WYG_181-12b>¶
已作吴綃匹練看¶
　　　第二十圖(染色/)¶
凝膏比潔絡新絲傳得仙方色陸離一代文明資賁飾¶
須教五采備彰施¶
　　　第二十一圖(攀花/)¶
巧様爭傳濯錦紋堪憐織女最殷勤雲章霞綵娱人意¶
自著尋常縞布裙¶
　　　第二十二圖(翦帛/)¶
<pb:KR4f0001_WYG_181-13a>¶
　手把齊紈冰雪清秋衣欲製重含情逡巡莫謾施刀尺¶
　萬縷千絲織得成¶
　　　　第二十三圖(成衣/)¶
　已成束帛又縫紉始得衣裳可庇身自昔宮庭多澣濯¶
　總憐蠶織重勞人¶
　¶
　¶
　¶
<pb:KR4f0001_WYG_181-13b>¶
　¶
　¶
　¶
　¶
　¶
　¶
　¶
聖祖仁皇帝御製文第二集巻四十五¶
