# -*- mode: mandoku-view; -*-
#+TITLE: 聖祖仁皇帝御製文集
#+DATE: 2015-08-25 00:27:47.668085
#+PROPERTY: ID KR4f0001
#+PROPERTY: BASEEDITION WYG    
#+PROPERTY: JUAN 第四集卷三十三
<pb:KR4f0001_WYG_367-1a>¶
　欽定四庫全書¶
聖祖仁皇帝御製文第四集巻三十三¶
　　古今體詩四十九首¶
　　　五月上旬避暑熱河塗中喜麥秋盈野雨暘得時¶
　　　　賦七言一律¶
　畏暑乗輿岀鳳城麥秋預卜望庚晴千村共飽連年稔¶
　萬井同歡比屋盈谷有靈泉山脉壯道無峻嶺馬蹄輕¶
　移風易俗先忠孝蕃息編氓在厚生¶
<pb:KR4f0001_WYG_367-1b>¶
　　　夏日山莊¶
　日永炎風盛純隂在内含扶陽求物理避暑豈幽探山¶
　静清歊熱泉瀠照碧嵐隨時駐歩輦無著亦無貪¶
　　　其二¶
　畏景消煩慮吟詩續古風野花羅檻外山鳥滿林中雲¶
　氣氤氲合鶯鳴颯爽同無能尋麗句賦物媿難工¶
　　　金蓮盛放¶
　曽觀貝葉志金蓮再見清凉徧地鮮近日山房栽植茂¶
<pb:KR4f0001_WYG_367-2a>¶
参差髙下共争妍¶
　　其二¶
數畆金蓮萬朶黄凌晨浥露色輝煌薫風拂檻清波暎¶
併作芙蕖滿院香¶
　　賦得山林引興長¶
曽讀杜詩解紛紛議論多遇時非泰運行道至蹉跎托¶
跡山林趣披懐水石歌千年賦比興後世豈能過¶
　　詠夏¶
<pb:KR4f0001_WYG_367-2b>¶
甘泉日永秩南訛清氣重雲入句多性理精研過盛夏¶
豈因白首廢編摩¶
　　其二¶
信風已盡接朱明長飬舂容草木亨潄露調氷消暑氣¶
何如心静則神清¶
　　詠新竹¶
叢隂半畆潤新篁花氣繽紛伴竹香可愛霏微昨夜雨¶
簷前風響趂蒼筤¶
<pb:KR4f0001_WYG_367-3a>¶
　　熱河産人参雖不及遼左枝葉皆同命翰林蔣廷¶
　　　錫畫圖因&KR0231;作七言截句記之¶
舊傳補氣為神草近日庸醫誤地精五葉五枝成洛數¶
順時當用在權衡¶
　　蘭菊圖¶
尺楮繪秋容搜尋墨淡濃丹青偏綽約錦繡雜䒠茸意¶
運含毫手神生應矩胸自分枝向背形影入芳蹤¶
　　蓮花岩松牡丹¶
<pb:KR4f0001_WYG_367-3b>¶
離宫初雨後花氣滿天街石壁流泉響松坪古幹佳香¶
凝金掌露名重玉盤&KR0107;静裏經聲息方知道有涯¶
　　嘉禾䨇頴¶
夜雨初晴日素商驅暑天林紅變緑葉榖熟卜豐年勿¶
訝嘉禾瑞須知貴粟先秋成各地異大有再書篇¶
　　湧翠岩觀瀑賞白蓮¶
畢竟天然造化功方能巧設古今同噴雲百尺穿岩石¶
瀑水千層㸃藥叢波湧白蓮承曉露溪浮緑盖動香風¶
<pb:KR4f0001_WYG_367-4a>¶
經聲似脫紅塵外泡影依稀宇宙中¶
　　梨樹峪道中歩輦口占¶
入峪橋分三岔路傍崕歩輦景何深山中獨見松林影¶
時有清流助鼓琴¶
　　其二¶
一溪展轉見山花歩歩石苔楊栁斜試看目前將熟果¶
青榛郁李並堪誇¶
　　雲巖¶
<pb:KR4f0001_WYG_367-4b>¶
三庚不用碧筩酒九井何貪消暑珠自有雲峰來澍雨¶
巉巖風颯到茅廬¶
　　山居即事¶
清啇方至催蝉急林葉吟風暑漸遥三伏炎蒸纔過半¶
山居徧地喜禾苖¶
　　覽孝經衍義有感而作¶
孝友乾坤藴彛倫宇宙開無違遵制禮色飬勉循陔風¶
木追前事春秋思表哀懽心從博愛錫類育英才惡慢¶
<pb:KR4f0001_WYG_367-5a>¶
須防過驕危誡取灾教原由匪懈徳本足兼該不敬有¶
何别存誠自可推始終勸興行經義日昭回¶
　　用梌木杯噐¶
素輕珠玉噐專製及時杯錯節分花影盤根别利才茂¶
林成木癭深谷染莓苔澹泊明吾志天然見體裁¶
　　春行¶
千紅艷萬紫鮮頻催鬚髩方寸懸桃火栁烟恐蕩志吟¶
風㺯月禁狂顛案牘惟勤被景牽逢春又惡鬭芳妍禮¶
<pb:KR4f0001_WYG_367-5b>¶
樂詩書海岳編進徳修業須鑚研曇雲寂㓕淪王道老¶
氏無為徒苟延致知端賴格物先次第由來性理篇性¶
理無私天地宣太極乾坤未畫前敬承執中授受逺勿¶
替心傳思永年¶
　　去嵗八九月雨最多民間俗說封地雨故一冬少¶
　　　雪猶可支持自交立春復不見雲所以望雨甚¶
　　　殷昨晚宻雲四起夜深甘霖即霈田間老㓜無¶
　　　不舉手加額懽聲載道朕以民食為天喜均一¶
<pb:KR4f0001_WYG_367-6a>¶
　　　體故賦七言近體以示羣臣¶
吟詠由來喜雨多乆晴喜雨更如何天心即是民心感¶
海甸應同畿甸歌立政剛柔符造化體仁寛裕得人和¶
兩間物理原難盡勿入浮詩曲士科¶
　　春行¶
愛此融融飬育多平原髙下識恩波雖然迅速春難住¶
四季何嘗離太和¶
　　栁絮¶
<pb:KR4f0001_WYG_367-6b>¶
御苑春將盡和風鼓物生芸牕來淑氣丹陛奏清聲眠¶
栁垂青𤨏流鶯囀碧泓沾泥非有意髙下㸃蓬瀛¶
　　清潭¶
一潭清冷拂逰塵活水源頭可問津静處定知無複浪¶
動時須認養潛鱗臨流能觧薫風意對景先愁澇雨頻¶
雲影波光相暎處湛然澄澈見天真¶
　　讀朱子全書有感而作¶
䧏𠂻天命同仁性氣質多偏亦有全人十已千知自勉¶
<pb:KR4f0001_WYG_367-7a>¶
参三列九授師傳直方表裏須涵飬朝夕云為在惕乾¶
喻道程朱明盡善正心窮理遡淵淵¶
　　暑將退¶
歊蒸少退觧煩憂白髪蒼顔萬里愁觸物方知開造化¶
閒來更覺有源流倒垂樹影河邉水懸掛波聲㟁上樓¶
分外並無着意處惟將周易静中求¶
　　浙閩總督范時崇陛見來京朕毎念祖為開創宰¶
　　　輔父乃忠義名臣所以待之優重今因回任特¶
<pb:KR4f0001_WYG_367-7b>¶
　　　書御詩餞送¶
翼唐九佐開天命論道三台識國楨握管表章文學館¶
持忠堅保嵗寒名棟梁祖幹家聲重蘭桂孫枝令譽清¶
浙閩封疆慎撫育惟期寜静勉精誠¶
　　古北口提督馬進良以年老辭去朕念當日鷹揚¶
　　　百戰挽强執銳自守紫塞内外恬静皆因宿將¶
　　　老成之所致今回林泉深所惜也故賦五言特¶
　　　記不忘疆場舊事也¶
<pb:KR4f0001_WYG_367-8a>¶
勇貫先鋒氣鷹揚後陣威秦闗提寶劒沙磧歴天旗白¶
髪秋霜肅丹心皎日輝餞飲軍民别恩崇賜御衣¶
　　賦得萬壑泉消夏千峰翠作秋¶
白藏新素莭碧澗洗心泉爽籟鳴楸葉纎雲罩野田鴻¶
飛横峻嶺鶴舞愛平川見雨心愁潦聞暘意省愆(聞江/南旱)¶
西成登瑞榖南畆慶豐年逺近無殊别盈虚有後先桑¶
榆懐壯志吟詠借瑶篇生理隨時發淵𠂻重體乾¶
　　大西門升八旗官閱騎射作¶
<pb:KR4f0001_WYG_367-8b>¶
騎射為觀徳從來舊制存乆安惜將老長治厭兵繁訓¶
練雖成法忠貞實本原先知親上義不必問私恩¶
　　江南諸臣¶
廿載安瀾自有因河干臨幸至於頻白首常思善後策¶
青疇毎念力農晨移風實賴封疆吏化俗無勞專事臣¶
吴越山川猶在目雖忘多景不忘民¶
　　靈泉啟文明¶
莭應黄鐘律陽生復卦前烈風催短髩暖溜益稀年梅¶
<pb:KR4f0001_WYG_367-9a>¶
候宫中樹詩成几上箋乾坤先後畫至理在精研¶
　　賦得恩光日邉來¶
冬藏待春發艮止佐東生八極分仁政諸方拱嚮明車¶
書同内外民物望豐亨敬奉無私義殷勤宵旰情¶
　　五十三年冬至齋戒作¶
姤復生生已渾同不因小往大來中簫韶如在精誠致¶
鐘鼓云乎禮樂崇日月無私能廣運聖賢有教佐天功¶
老年豈惜衰殘力强欲躬行盡㓗𠂻¶
<pb:KR4f0001_WYG_367-9b>¶
　　五十三年冬旱十二月初二日大雪二十一日又¶
　　　雪途中偶成¶
玉花泱漭近春和歩輦平明廻陌過村老憑門吟里曲¶
行人載道詠寒歌無塵逺視山横塞破凍齊驅馬渡河¶
盈尺王畿皆作瑞龍沙惟慮雪霜多(塞外不/冝多雪)¶
　　賦得梅候宫中樹¶
積雪梅猶冷春寒竹色沉占年勤逺慮惡酒自髙吟憂¶
樂同民切詩書味道深光風來錦甸生飬見天心¶
<pb:KR4f0001_WYG_367-10a>¶
　　賦得三十六宫都是春¶
四時觀物視韋篇奥㫖微言開畫前月窟天根來往處¶
地雷乾巽互環旋青陽和煦為春首淑日依遲作道筌¶
運轉洪鈞推造化體元善政在身先¶
　　日月無私能廣運¶
春寒暗觧消氷勢膏澍新添助發生繡壤已看隨處潤¶
柴扉共樂及時耕運籌普被羣黎廣宵旰先思積粟盈¶
毎覽前村童叟恱楓宸少慰白鬚情¶
<pb:KR4f0001_WYG_367-10b>¶
　　春日郊行示地方官¶
警蹕幸畿南中和慰閭里千村静路塵淑氣徧逺邇¶
　　其二¶
毎春來此地黎庶盡安康尚徳先寛政官僚勉直方¶
　　其三¶
春蒐省耕種莫悮農桑時假寐羹墻睹殷勤意在兹¶
　　其四¶
牧民寄所重授鉞賴宣風曩昔官箴在開誠上下同¶
<pb:KR4f0001_WYG_367-11a>¶
　　其五¶
平成多歴年生齒既蕃庻惟食在天時輕徭民自豫¶
　　其六¶
案讀五經義遐觀四海圖緬懐洙泗訓期共樂天衢¶
　　舟中鼓琴¶
蓬牕聼緑綺月影暎船遥静裏宫啇别風前律吕調雁¶
飛遥集渚魚躍欲乗潮雨歇苔猶濕應知助麥苗¶
　　和風細雨¶
<pb:KR4f0001_WYG_367-11b>¶
春潭連霡霂沙㟁泊輕舟鴨緑苔痕静人閒載酒逰風¶
帆通野望雨氣雜清流懐保先農事觀耕鳳蹕留¶
　　望湖春色¶
極目平波心水同烟添媚景日曈曨湖邉淑色年年有¶
似我澄懷數省躬¶
　　其二¶
倚檻平明對草廬溪濵來往隠樵漁雖然九五乗乾位¶
山水幽情自巻舒¶
<pb:KR4f0001_WYG_367-12a>¶
　¶
　¶
　¶
　¶
　¶
　¶
　¶
　¶
<pb:KR4f0001_WYG_367-12b>¶
　¶
　¶
　¶
　¶
　¶
　¶
　¶
聖祖仁皇帝御製文第四集巻三十三¶
