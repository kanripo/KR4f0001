# -*- mode: mandoku-view; -*-
#+TITLE: 聖祖仁皇帝御製文集
#+DATE: 2015-08-25 00:27:45.274046
#+PROPERTY: ID KR4f0001
#+PROPERTY: BASEEDITION WYG    
#+PROPERTY: JUAN 第三集卷四十一
<pb:KR4f0001_WYG_279-1a>¶
　欽定四庫全書¶
聖祖仁皇帝御製文第三集巻四十一¶
　　雜著¶
　　古文評論¶
　　　蘇轍¶
　　　侍御史林旦權淮南運副¶
　救荒思得良使者語約而要¶
　　　郭逵自致仕起知潞州¶
<pb:KR4f0001_WYG_279-1b>¶
　雅馴逼古¶
　　　范鎭侍讀太一宫使¶
　婉摰入情藹如之言¶
　　　劉摯尚書右丞¶
　義指婉縟名言可佩¶
　　　自齊州回論時事¶
　立言有緒多棐摯纒綿之致¶
　　　陳州為張安道論時事書¶
<pb:KR4f0001_WYG_279-2a>¶
悃愊之語抒寫能盡¶
　　再論分别邪正劄子¶
君子進而小人退此治道所以休隆世運所以清泰也¶
子由此劄最得其㫖足以闢調停之謬矣¶
　　元祐㑹計錄序¶
本是專言㑹計却語語欲其安飬休息用意深逺而文¶
勢紆徐¶
　　君術二¶
<pb:KR4f0001_WYG_279-2b>¶
以逸宕之文發深至之思自覺瀠洄入勝¶
　　君術四¶
意主推誠待下立言最為無弊¶
　　臣事䇿一¶
熟悉古來情偽始能如此敷暢¶
　　臣事䇿四¶
宋之兵制視唐為弱此能深中時獘而文氣寛舒中却¶
有精警之色¶
<pb:KR4f0001_WYG_279-3a>¶
　　臣事䇿九¶
子由此文欲使仕宦者忘其遥逺而又習知其土風民¶
俗則易以致治亦可云通識矣¶
　　臣事䇿十¶
通達周官之法故不失之固泥¶
　　民政䇿一¶
文境愈淡文格愈髙末一段深得興起教化之本孔子¶
曰觀於鄉而知王道之易易者正此謂也¶
<pb:KR4f0001_WYG_279-3b>¶
　　民政䇿二¶
大意欲復古孝弟之科而文之虚實相㴠波濤曲折特¶
臻勝境¶
　　民政䇿三¶
其言甚醇可以厚風俗敦教化¶
　　民政䇿四¶
欲訓練土兵與大蘇之論脗合而思緒機軸各極其妙¶
　　民政䇿六¶
<pb:KR4f0001_WYG_279-4a>¶
禁游民重本業意止兩言而脫缷迴環處烟波無際¶
　　民政䇿八¶
此足國裕民之計為效雖遲而其利甚大非留心經濟¶
者不能¶
　　商論¶
識議純正文字緊嚴¶
　　周論¶
以文質為自然之勢乃通儒之言文亦光采煥發¶
<pb:KR4f0001_WYG_279-4b>¶
　　六國論¶
洞徹當時天下形勢故立論行文爽健乃爾¶
　　秦論一¶
揆度嬴秦國勢終始竪議髙卓迥出意表¶
　　秦論二¶
前論雄駿此論平正前論猶近於權謀此則庶幾王道¶
矣¶
　　五霸論¶
<pb:KR4f0001_WYG_279-5a>¶
成見在中故語不貴多而能扼其要¶
　　晉論¶
推勘入細談虚者不得矜其髙尚¶
　　隋論¶
秦取天下甚難隋取天下甚易其勢不同此却舉其得¶
失之故以為先後如出一轍洵淵識也¶
　　書論¶
論意暗指新法而借書以發攄之文氣寛紆令人三復¶
<pb:KR4f0001_WYG_279-5b>¶
不厭¶
　　漢昭帝論¶
近裏之言亦切漢事¶
　　曽鞏¶
　　勸學詔¶
風勵庠序詞令醇茂爾雅¶
　　勸農詔¶
其諄勉處與漢詔相上下¶
<pb:KR4f0001_WYG_279-6a>¶
　　正長各舉屬官詔¶
此詔叅酌古今之宜然必長貳官身自廉正而後簡舉¶
不謬表率之地亦良重矣¶
　　賜髙麗詔¶
温潤特至¶
　　賈昌衡知鄧州制¶
以召父杜母為之勸用意良厚¶
　　王制¶
<pb:KR4f0001_WYG_279-6b>¶
䇿典之文此為正則¶
　　又¶
典雅可以方軌西漢¶
　　相制¶
整練中多名貴之語¶
　　又¶
視唐時諸制誥殆有過之無不及也¶
　　尚書左右丞制¶
<pb:KR4f0001_WYG_279-7a>¶
淵懿温栗之音¶
　　吏部尚書制¶
非不簡嚴却自然瀏利可誦¶
　　戸部尚書制¶
詳於職掌可備典故¶
　　祕書監制¶
此選旣清詔詞亦甚雅則¶
　　將軍制¶
<pb:KR4f0001_WYG_279-7b>¶
公賞罰篤恩信兩言甚要為將之道略盡此矣¶
　　熙寜轉對疏¶
南豐之文邃於經籍而運以古健之筆其闡發義理處¶
彌見朗澈此疏所陳洵為完粹之言也¶
　　自福州召判太常寺上殿劄子¶
詳言以暢典學之㫖此等議論大醇無小疵也¶
　　移滄州過闕上殿劄子¶
極鋪張掦厲之文而歸於戒懼祗愼可云有典有則¶
<pb:KR4f0001_WYG_279-8a>¶
　　救災議¶
計較利害得失處經畫最周變通不滯可補周禮所未¶
及¶
　　寄歐陽舍人書¶
矜貴莊嚴而氣自紆迴不迫讀此等文當細觀其轉折¶
脫卸之法¶
　　福州上執政書¶
出入風雅之中自有温柔敦厚之氣知其本乎性情者¶
<pb:KR4f0001_WYG_279-8b>¶
深也¶
　　新序目錄序¶
愼取二字眞讀書要訣此論文所獨闢¶
　　列女傳目錄序¶
閨門之内王化之原暢達其詞足以茂明風教矣¶
　　南齊書目錄序¶
臚陳得失當與劉知幾史通竝傳¶
　　梁書目錄序¶
<pb:KR4f0001_WYG_279-9a>¶
說理極為精湛其言大而有本¶
　　禮閣新儀目錄序¶
論聖人因時制禮處原本經術此見南豐為學本領¶
　　范貫之奏議集序¶
歸重仁宗得體得法識髙力厚典貴之文¶
　　先大夫集後序¶
層折以舒其情使人忠孝之思油然而生¶
　　送丁琰序¶
<pb:KR4f0001_WYG_279-9b>¶
南豐之文每一發議必根柢於大中至正之道如此言¶
人才盛衰由於學校勸懲之法可云探見本原也¶
　　筠州學記¶
開局甚寛收束甚緊題之前後意無不到¶
　　宜黃縣學記¶
直從學立言所以深避筠州一記之雷同而昌明博碩¶
無非經籍之腴潤諸學記中罕見其匹¶
　　越州趙公救災記¶
<pb:KR4f0001_WYG_279-10a>¶
斟酌古法敘次詳密可禆救災之術¶
　　撫州顔魯公祠堂記¶
激昂頓挫善於作勢之文末拈一仁字收煞處亦甚有¶
力¶
　　徐孺子祠堂記¶
出處士人之大節也必一衷於聖人之道則干祿不為¶
汙而潔身不為恝矣議論平實規摹亦老¶
　　書魏鄭公傳¶
<pb:KR4f0001_WYG_279-10b>¶
筆筆沉著辨駁甚精三復其言可以興起千載¶
　　邪正辨¶
直作兩扇文字而紆徐曲折有無限波瀾子固集中之¶
别格¶
　　說用¶
詮理之文而措辭倍覺精爽特類子書¶
　　讀賈誼傳¶
借意賈生自攄所學雄渾可以吞吐一切¶
<pb:KR4f0001_WYG_279-11a>¶
　　上田正言書¶
切偲之雅忠藎之規¶
　　上歐蔡書¶
一氣淵涵極文章之勝觀而懇懇處尤可見用意之深¶
　　曾肇¶
　　論選忠良博古之士置諸左右¶
文頗質實而&KR0570;於事理¶
　　漢文帝論¶
<pb:KR4f0001_WYG_279-11b>¶
論斷典確不可移易而結處尤有斟酌¶
　　重修御史臺記¶
詳整中有嚴重之氣動人聽覩¶
　　韓維¶
　　求直言詔¶
桑林之禱此其餘風¶
　　國子博士种諤可左藏庫副使殿中丞种診可洛¶
　　　苑副使¶
<pb:KR4f0001_WYG_279-12a>¶
　簡淨明當¶
　　　淮南江浙荆湖南北路都大發運使右諫議大夫¶
　　　　馬仲甫可依前右諫議大夫充天章閣待制髙¶
　　　　陽開路都總管兼安撫使兼知瀛州軍州事管¶
　　　　内勸農使¶
　字字修潔¶
　　　西京左藏庫副使帶御器械李元方可莊宅副使¶
　語自蒼勁¶
<pb:KR4f0001_WYG_279-12b>¶
　　　乞詢問講讀臣寮狀¶
　敷陳明練指趣瞭然¶
　¶
　¶
　¶
　¶
　¶
聖祖仁皇帝御製文第三集巻四十一¶
