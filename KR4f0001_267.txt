# -*- mode: mandoku-view; -*-
#+TITLE: 聖祖仁皇帝御製文集
#+DATE: 2015-08-25 00:27:44.980725
#+PROPERTY: ID KR4f0001
#+PROPERTY: BASEEDITION WYG    
#+PROPERTY: JUAN 第三集卷三十五
<pb:KR4f0001_WYG_267-1a>¶
　欽定四庫全書¶
聖祖仁皇帝御製文第三集卷三十五¶
　　雜著¶
　　古文評論¶
　　　崔融¶
　　　諫税闗市疏¶
　毋擾是此篇大義文則陸離璀璨色澤彌古¶
　　　張東之¶
<pb:KR4f0001_WYG_267-1b>¶
　　　請罷兵戍姚州書¶
　荒徼絶域古有羈縻之義不欲以勞罷中國也兹篇論¶
　情事詳核有識¶
　　　宋璟¶
　　　封還詔書奏¶
　經稱諸侯之孝曰制節謹度滿而不溢斯文殆相發揮¶
　　　張説¶
　　　梁國公姚崇神道碑銘¶
<pb:KR4f0001_WYG_267-2a>¶
詳整鉅麗敘功紀行皆舉其大故要而不煩¶
　　宋公遺愛碑頌¶
古質有鼎彞之色頌辭跌蕩岸異逈非恒徑¶
　　蘓頲¶
　　開元三年處分朝集使勅¶
誠勵則嚴注望彌切足以令人勗勉¶
　　諫鑾駕親征表¶
攄瀝欵誠不煩彫飾而自然精采唐文之絶無俳偶者¶
<pb:KR4f0001_WYG_267-2b>¶
　　張九齡¶
　　開元三十一年處分十道朝集使勅¶
語勁而氣彌舒詞腴而㫖益切可識九齡風度矣¶
　　請重守令慎選舉疏¶
唐時重京秩而輕外任特甚故九齡極言之至語人材¶
以清議名節為重則古今之通義也¶
　　上姚令公書¶
昔人論唐諸臣謂姚崇尚通此可謂藥石之箴矣¶
<pb:KR4f0001_WYG_267-3a>¶
　　張均¶
　　宗廟加籩豆議¶
孝思無窮而常典有制範圍古今所以安人情而順天¶
道也斯文殆發明禮經之義¶
　　劉秩¶
　　貨泉議¶
論錢法源流利弊極詳終之以禁銅為䇿亦救弊之一¶
道也¶
<pb:KR4f0001_WYG_267-3b>¶
　　孔璋¶
　　請代李邕死表¶
邕固奇士斯文與人皆奇較谷永訟陳湯疏更為激昂¶
　　栁芳¶
　　氏族論¶
臚次厯代族氏詳核淹通足以為考古之助¶
　　顔真卿¶
　　論元皇帝祧遷狀¶
<pb:KR4f0001_WYG_267-4a>¶
論祧遷義正而詞確¶
　　論百官論事疏¶
磊落英爽真卿多勁節故文亦似之¶
　　諡號狀¶
禀經義以立言所見亦超¶
　　郭子儀¶
　　辭太尉疏¶
汾陽有功而讓忠誠貫於始終故其文亦絶無勦飾乃¶
<pb:KR4f0001_WYG_267-4b>¶
爾¶
　　請乘輿還京師疏¶
陳昌言決大計扶危定傾汾陽可謂社稷臣矣¶
　　楊綰¶
　　條奏貢舉疏¶
論貢舉情事皆切中古今流弊意在黜抑浮競崇奬實¶
學良為有本之言¶
　　賈至¶
<pb:KR4f0001_WYG_267-5a>¶
　　議楊綰條奏貢舉疏¶
推原治理所由𥪡議鴻壯與楊綰條奏足相發明¶
　　元結¶
　　辭容州表¶
情既懇惻詞復悽楚元結文在唐諸家中極稱峭拔此¶
尤其傑出者¶
　　劉晏¶
　　與元載書¶
<pb:KR4f0001_WYG_267-5b>¶
探古人之遺跡陳當時之利病晏於治河轉漕可稱勤¶
懇故闗中卒賴其利也¶
　　常衮¶
　　減徴京畿夏麥制¶
制詞瑩淨誦之猶能感人¶
　　大厯四年大赦詔¶
誠懇所至筆能曲折赴之深得哀矜勿喜之意¶
　　大厯六年放京畿丁役及免税制¶
<pb:KR4f0001_WYG_267-6a>¶
蠲賦省役以憂百姓中多愷悌之言¶
　　大厯十四年減徴京畿丁役等制¶
音節詞句皆能取澤於古¶
　　馬璘神道碑銘¶
擷左國之菁華兼兩漢之雋腴恢奇英岸光氣熊炳¶
　　獨孤及¶
　　唐景皇帝配昊天上帝議¶
議禮之文貴確不在枝葉繁蔓此文近之¶
<pb:KR4f0001_WYG_267-6b>¶
　　上疏陳政¶
清言疎朗足見當時冗兵糜食之害¶
　　李華¶
　　中書政事堂記¶
直起直收義存鑒戒文有剛果之氣如風雨驟至集於¶
筆端¶
　　李翰¶
　　進張廵中丞傳表¶
<pb:KR4f0001_WYG_267-7a>¶
張廵孤忠拒宼實有功於唐之再造斯文激揚忠烈聲¶
光飇舉殆足以發抒其氣¶
　　陸贄¶
　　興元元年奉天改元大赦詔¶
誕告之文仁音如此故能使當時之民聞詔書而感泣¶
也¶
　　興元元年命馬燧渾瑊招討河中制¶
止罪狀懐光一人無一語及朔方將士所以離散黨與¶
<pb:KR4f0001_WYG_267-7b>¶
收拾人心妙有機權足徴廟算¶
　　興元元年命李晟制¶
國家優重功臣奨其前勞正以䇿其後効此制得之矣¶
　　論治亂之略疏¶
篇中前言事後言理敷祍而談最為融浹¶
　　論徴税疏¶
權衡於先後之間酌量於緩急之際於國無損而於民¶
所益滋多此疏之大指也¶
<pb:KR4f0001_WYG_267-8a>¶
　　論納諫疏¶
矚理於㣲論事舉要¶
　　論闗中事宜狀¶
深識逺算之言不特以閎通擅美¶
　　論前所答奏未施行狀¶
補牘而陳忠懇之情溢於行墨詞義茂美直餘事耳¶
　　請罷瓊林大盈庫狀¶
涇原軍士之變以二庫為兵端故贄立言如此¶
<pb:KR4f0001_WYG_267-8b>¶
　　請兩税以布帛為額狀¶
此論與徴税疏立言互相表裏而更為詳盡¶
　　請罷兵狀¶
當獻㨗之時原兵革之始暢發其意可謂偉辭¶
　　權徳輿¶
　　兩漢辯亡論¶
尊道重儒君臨之極軌若張禹胡廣輩致身寵榮苟貪¶
禄利使後世指目可謂士林之羞矣¶
<pb:KR4f0001_WYG_267-9a>¶
　　答栁福州書¶
太學人材所自出唐宋以来以名賢處之造就多士徳¶
輿此書可謂知本之論矣¶
　　陸贄翰苑集序¶
陸贄為文閎博流暢委折盡致謀畫能中機宜誠奏議¶
之傑搆也臚述生平論次條達序文之似傳體者¶
　　髙郢¶
　　魯議¶
<pb:KR4f0001_WYG_267-9b>¶
魯不得用天子禮樂自是正論而篇中疎密得宜濃纖¶
合法文章之有圭臬者¶
　　栁冕¶
　　再答張僕射書¶
文甚簡淨而欵篤之意獨至¶
　　與權徳輿書¶
敘厯代人才得失之由最為明確¶
　　復杜相公書¶
<pb:KR4f0001_WYG_267-10a>¶
謂文章由於風俗風俗根於人心卓然探本之言¶
　　梁肅¶
　　補闕李君前集序¶
文章有王霸之分立論恢奇前此未有¶
　　代太常答蘇端駁楊綰諡文貞議¶
義以典而能確詞以恕而能公持此核人可以論世而¶
不爽矣¶
　　沈既濟¶
<pb:KR4f0001_WYG_267-10b>¶
　　論行辟召之法疏¶
立論巖巖清峙可為衡鑑之資¶
　　于公異¶
　　收兩京露布¶
辭鋒邁達筆陣韶舉西平故是元功得此庻能相配¶
　　裴度¶
　　諫用皇甫鏄程异為相疏¶
度身更患難故雖欵欵忠愛而出之有危迫之音¶
<pb:KR4f0001_WYG_267-11a>¶
　　　論魏宏簡元稹疏¶
　是時度以使相討河朔而惓惓不忘忠謇所謂爾身在¶
　外乃心罔不在王室也¶
　　　李絳¶
　　　請崇國學疏¶
　文致爽朗髙舉¶
　　　論裴均進銀噐狀¶
　挺勁之辭一徃峭邁¶
<pb:KR4f0001_WYG_267-11b>¶
　¶
　¶
　¶
　¶
　¶
　¶
　¶
聖祖仁皇帝御製文第三集巻三十五¶
