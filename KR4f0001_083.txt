# -*- mode: mandoku-view; -*-
#+TITLE: 聖祖仁皇帝御製文集
#+DATE: 2015-08-25 00:27:41.026774
#+PROPERTY: ID KR4f0001
#+PROPERTY: BASEEDITION WYG    
#+PROPERTY: JUAN 卷三十九
<pb:KR4f0001_WYG_083-1a>¶
　欽定四庫全書¶
聖祖仁皇帝御製文集巻三十九¶
　　古今體詩四十二首¶
　　　玉河春水¶
　春回凍解玉河清㶑灩晴光繞鳳城翠嶺雪消新漲闊¶
　緑楊風動曉波平派分星海千重逺色映銀潢萬里明¶
　欲挽朝宗無限水徧流膏澤慰蒼生¶
　　　後苑漫興¶
<pb:KR4f0001_WYG_083-1b>¶
　佳氣青蔥繞苑牆紅泉紫岫勝雲莊雕䦨細草經春滿¶
　綺閣繁花入午香雨露生成隨品類鳶魚飛躍自低昻¶
　閒亭久坐渾無事靜對琴書覺意長¶
　　　倣二王墨蹟¶
　春暮芳菲滿禁林鸞箋暇展學来禽銀鈎運處須師古¶
　象管揮時在正心案上露凝銅雀潤簾前花照墨池深¶
　却思𨽻篆原羲畫精理圖疇細討尋¶
　　　紫光閣¶
<pb:KR4f0001_WYG_083-2a>¶
政閒多豫日别館偶留連草緑含春氣花紅帶曉煙鳴¶
禽聽繞樹新水看浮船物理何曾息從容憶撫弦¶
　　玉泉春曉¶
郊墅初晴後芳春曙色旋孤鸞堆畫障細穴吐新泉浪¶
靜鮮鱗躍風恬紫菂姸怡情看萬象浩浩思無邊¶
　　夜¶
良夜觀圖史渾㤀刻漏深月流金殿影花轉玉階隂追¶
琢崇民則居稽長道心緬懷皇古治四海遍謳吟¶
<pb:KR4f0001_WYG_083-2b>¶
　　玉蘭¶
瓊姿本自江南種移向春光上苑栽試比羣芳真皎潔¶
氷心一片曉風開¶
　　觀苖無意到潭柘詠時景¶
晝永薰風至清泉決決長芳年添景色遲日換流光舊¶
竹隨堤發新花滿澗香觀苗不覺晩㣲雨㸃衣裳¶
　　櫻桃¶
禁籞朱櫻曉露匀不須驛騎拂紅塵芙蓉未賜千官㑹¶
<pb:KR4f0001_WYG_083-3a>¶
寢廟春殘早薦新¶
　　流杯亭晩眺有懷¶
霽宇開初夏臨池晩景鮮流觴觀宇宙列籍念桑田飛¶
絮縁牕起閒花傍檻姸讀書新月下講道勉堯篇¶
　　曉起再賦¶
勝地堪修褉斯亭乃得名頗饒松竹&KR0208;無待管絃聲一¶
水&KR0509;天象三陽暢物情政餘耽靜賞吟罷聽流鶯¶
　　夏日水雲榭聞梵聲¶
<pb:KR4f0001_WYG_083-3b>¶
水榭周遮積翠苔薰風拂處午雲開忽聽梵誦驚殘夢¶
疑是金繩覺路来¶
　　偶成¶
石岸衆芳靜斜陽栁色邊揮毫意獨逺魚躍在深淵¶
　　瀛臺¶
嵗序開炎節離宫繞翠微蓮香聞講席栁色映&KR0183;衣物¶
阜風光好時清奏牘稀罷朝鵷鷺散花下珮聲歸¶
　　塞外省覽風俗¶
<pb:KR4f0001_WYG_083-4a>¶
莫道巖闗險要荒總一家戍樓無鼓角戰壘是桑麻野¶
靜知民樂時清見物華林中歸徑晩旌斾滿煙霞¶
　　再至紅川避暑¶
塞外留鑾蹕長林帳殿幽乍看南火厯已動北山秋露¶
冷輕葵箑花寒御綺裘重来欣勝賞斯地即丹邱¶
　　紅川秋興¶
俛視八方盡髙天峻嶺分秋風起孤韻日色下溪雲¶
　　曉發虚谷¶
<pb:KR4f0001_WYG_083-4b>¶
帷宫雨後納新凉虚谷風来百草香萬里晴雲任舒巻¶
憑髙但見碧天長¶
　　回鑾至鰭鬛口秋雨初霽對月¶
纎月髙林動輝輝古塞長氷輪初濯露桂影欲飄香烏¶
鵲聲頻起闗河色共凉旌門吟眺逺萬國自清光¶
　　咏史四首¶
鴻鈞運元氣萬彚無私恩上徳貴醇悶容覆如乾坤熙¶
熙康衢老作息循晨昏耕鑿食其力安知帝徳尊在宥¶
<pb:KR4f0001_WYG_083-5a>¶
物自理巧歷難為言下覽商周際頌聲亦已繁¶
　　其二¶
三田嵗畢舉用以薦明禋聖王戒暴殄郊藪遊麒麟虞¶
羅張復解原野氣已春六合豈不廣一靣何逡巡亳都¶
百里間曠如天地仁寛政逮毛羽况乃蚩蚩民¶
　　其三¶
軒皇訪后牧相道光璿樞精誠契㝠漠在古豈有誣巍¶
巍興王佐竟與夢寐符天意靖殷邦豈為榮一夫緬彼¶
<pb:KR4f0001_WYG_083-5b>¶
耕莘叟後有版築徒試觀説命篇典則追三謨¶
　　其四¶
尚父抱竒略壯齡運不偶一竿清渭濵經綸在其手志¶
欲網九州吞舟非所取卜兆示先㡬龍彲載車後白旄¶
師既陳青社符還剖偉哉八百基肇自一釣叟¶
　　仇英青緑畫¶
流鶯百囀起煙槐細雨油雲㸃翠苔松竹青青山色靜¶
遊人倚杖尚徘徊¶
<pb:KR4f0001_WYG_083-6a>¶
　　東巡出都作¶
閶闔来天風玉仗排雙鳳喬嶽聳髙標巡方翠華動¶
　　晾鷹臺集蒙古諸部落慰勞遣之¶
秋盡髙原霽景清逺人馬首頌巡行九經自重懷柔意¶
欲使遐陬識治平¶
　　河間即古瀛州地¶
新霜来朔氣納稼滿西疇省歛因農暇觀風廓逺猷箕¶
躔分冀野輿地古瀛州駐轡郊坰外斜陽下堞樓¶
<pb:KR4f0001_WYG_083-6b>¶
　　景州觀開福寺塔¶
湧塔髙凌漢穹隆拱法筵虚鈴含逺籟宻宇繞寒煙不¶
問三車法空勞七寶懸偶過成小憇漫比布金田¶
　　次徳州即事¶
近郭人煙集遥天月上初新寒添夜漏不寐坐看書¶
　　九河故道¶
野樹迷深岸荒荆露淺沙還思乘四載豈效泛浮槎¶
　　平原¶
<pb:KR4f0001_WYG_083-7a>¶
冬晴栁葉未落潦盡寒潭初清龍鑣千騎萬騎雁隊一¶
聲兩聲¶
　　渡濟水¶
曉渡更臨濟水野風時捲霓旌㡬曲寒流蕩漾十月輿¶
梁始成¶
　　巡幸東省黎庶擁馬瞻拜命訶警者弗禁得以察¶
　　其疾苦¶
東来端為重民生不事汾隂泰畤名井里儼存齊國俗¶
<pb:KR4f0001_WYG_083-7b>¶
田疇還憶厯山耕暫寛羽騎鈎陳衛一任村童野老迎¶
敢道邇言勤訪察止期治理得輿情¶
　　趵突泉¶
十畞風潭曲亭間駐羽旂鳴濤飄素練迸水濺珠璣汲¶
杓旋烹鼎侵階暗濕衣似從銀漢落噴作瀑泉飛¶
　　登濟南城望華不注¶
百雉城臨濟水隈雲山環拱接青莱更看瘦削孤峰色¶
獨立亭亭秀作堆¶
<pb:KR4f0001_WYG_083-8a>¶
　　登岱¶
巖巖岱嶽髙無極攀陟遥登最上頭路轉天門青靄合¶
峰迴日觀白雲浮振衣嶻&KR1110;凌千仞騁目蒼茫辨九州¶
欲與臣鄰崇實政金泥玉檢不須留¶
　　百丈崖觀瀑¶
懸崖千尺響奔湍澗道嶒峵動石瀾仿彿清天有風雨¶
松陰漠漠逼人寒¶
　　岱頂對月¶
<pb:KR4f0001_WYG_083-8b>¶
夜宿喬岳顛縹緲近雲闕孤髙絶塵翳天外見明月不¶
聞城市喧惟聽空籟發開軒肆遐覽萬象爭突兀對此¶
心悠然清夢自超越¶
　　汶水吟¶
汶水潺潺清似玉石澗縈紆行躑躅連山百里入莱蕪¶
松栢綿蒙冬尚緑¶
　　蒙陰曉雪¶
一片寒雲向曉封雪花應候慰三農馬蹄碎踏瓊瑶路¶
<pb:KR4f0001_WYG_083-9a>¶
　隔斷蒙山頂上峰¶
　　　沂水¶
　板橋緹騎度沙岸野舟移想像二三子浴沂春暮時¶
　　　渡黄河¶
　河流九曲迅飛鴻千里能施潤澤功疏鑿逺懷神禹蹟¶
　乘虚快覩滿帆風¶
　¶
　¶
<pb:KR4f0001_WYG_083-9b>¶
　¶
　¶
　¶
　¶
　¶
　¶
　¶
聖祖仁皇帝御製文集巻三十九¶
