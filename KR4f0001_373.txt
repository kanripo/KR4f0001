# -*- mode: mandoku-view; -*-
#+TITLE: 聖祖仁皇帝御製文集
#+DATE: 2015-08-25 00:27:47.840285
#+PROPERTY: ID KR4f0001
#+PROPERTY: BASEEDITION WYG    
#+PROPERTY: JUAN 第四集卷三十六
<pb:KR4f0001_WYG_373-1a>¶
　欽定四庫全書¶
聖祖仁皇帝御製文第四集巻三十六¶
　　古今體詩三十八首¶
　　　千叟宴¶
　百里山川積素妍古稀白髪㑹瓊筵還須尚齒勿尊爵¶
　且向長眉拜瑞年莫訝君臣同健壯願偕億兆共昌延¶
　萬幾惟我無休暇七十衰齡未歇肩¶
　　　朕自㓜不喜厚味今年登古稀深知粗食軟&KR0188;足¶
<pb:KR4f0001_WYG_373-1b>¶
　　　　以頤養天和有人進蔞蒿苦麻者因而書懐¶
　淡泊生津液清虚樂有餘鬢霜慚薄徳神&KR0629;恐髙譽苦¶
　好山林趣深躭性道書山翁多耄耋粗食並園&KR0188;¶
　　　題新安道上¶
　滿目平川映逺空身形少健一衰翁社前荷鍤争春暖¶
　隴畔扶犂趂晩風雨澤深邀天地徳耕桑還頼穡人功¶
　京南毎出同村叟總得陽和一氣中¶
　　　示平藏將士¶
<pb:KR4f0001_WYG_373-2a>¶
去年藏裏凱歌回丹陛今朝宴賞陪萬里辛勤瞬息過¶
歡聲載道似春雷¶
　　六十一年春齋戒書¶
性理叅天地經書輔國朝勿勞民力盡莫使俗氛囂不¶
悮農桑事須輕内外徭風髙林鳥静雨足路塵消視察¶
焉能隠行藏豈可摇桑榆雖景暮松栢後霜凋長養春¶
容盛寛嚴君徳調倦勤應不免對越愧明昭¶
　　園中無處無花觸目皆是故作此自嘲¶
<pb:KR4f0001_WYG_373-2b>¶
無花無酒亦氤氲况有清香到處聞萬紫千紅雖瞬息¶
古稀吟詠忘辛勤¶
　　端陽¶
春夏連年旱魃災雖逢令莭免流杯清和幸得甘霖霈¶
競渡蒲樽覽一回¶
　　乆旱無雨夙夜徬徨夏至前方得普霑¶
喜雨雖云快豈無乆旱由望雲待旦起問夜數更愁霹¶
靂偏稽候(雷遲小滿/後方有聲)風霾任作尤西成登榖後方慰憫¶
<pb:KR4f0001_WYG_373-3a>¶
農憂¶
　　豐登者朕之獲福歉收者朕之失政出此入彼不¶
　　　能自恕故作近體一律以自遣¶
喜雨人同我不然鰓鰓宵旰待豐年千村時若千村慶¶
一日恒暘一日愆率土盈寜難並得普天恩澤豈兼全¶
先憂後樂何能遂衰景殘齡秖自憐¶
　　避雨聞鐘¶
雨阻端陽湧翠隈荷香瀑水㸃新苔午鐘忽送曇花曲¶
<pb:KR4f0001_WYG_373-3b>¶
那得閒心笑幾回¶
　　同老侍衛¶
龎眉經嵗月憶昔舊人稀少小兒童戯年髙親故違歎¶
無手足力偏有友朋譏膝下曾孫事怡情待晩暉¶
　　佛桑花¶
木槿層樓號佛桑新移逺道愛芬芳開時先占榴花艷¶
留日還同菊蕋香¶
　　京中報到霖雨普霑¶
<pb:KR4f0001_WYG_373-4a>¶
亢陽愁乆旱霖雨滿溝渠倐忽枯枝潤須臾巻葉舒千¶
村勤襏襫萬頃促犂鋤企望收成後欣看榖賤書¶
　　夏至¶
山莊逢夏至齋戒禁中同翠渚萍先緑荷池花未紅葛¶
衣求體便&KR0188;食養心功偶得因幾暇偷閒碧樹叢¶
　　山莊晩眺¶
島嶼堪圖畫溪橋宛自成池邊樹影接峰外月華生衆¶
鳥巢簷穏羣獐伏地平無知知徳化推擴至民情¶
<pb:KR4f0001_WYG_373-4b>¶
　　登四面雲山¶
雲梯石磴逼巃嵸倚杖傍觀衆壑同更上一層圖逺望¶
奈何樹雜與烟籠¶
　　夏日山莊百花齊放¶
咫尺雄闗一線墻景風已拂尚芬芳近都愛此清凉地¶
逢草逢花莫不香¶
　　題山水畫¶
嶺岫嶔﨑路𣺌茫畫工摹冩各舒長雲峰四起添山色¶
<pb:KR4f0001_WYG_373-5a>¶
竹樹重隂致夏凉最愛蕭踈隨意筆可稱流動賞心方¶
依稀岩洞神仙住那得閒情問草堂¶
　　山中自詠¶
一生何事不斟量老至偷閒自可傷倦體毎思依石憇¶
俗情且喜對山忘舂容無計尋方便荏苒誰能駐景光¶
濯足滄浪清水在企思歸詠舞雩傍¶
　　山居¶
迎薫避暑駐山莊四顧重重邱壑長雨後雛鶯歌宻樹¶
<pb:KR4f0001_WYG_373-5b>¶
風前練雀舞斜廊静觀得趣無非景佳興涵虚可致凉¶
烹茗汲泉清意味箇中誰觧有真香¶
　　戯作廻文¶
年豐足雨和時榖賤家家展眉專意民安物阜先為徳¶
廣恩施¶
　　題畫¶
敞懐瀟灑馭風仙散慮逍遥不記年名利牽情忙若輩¶
方知憂樂豈兼全¶
<pb:KR4f0001_WYG_373-6a>¶
　　早御稻¶
紫芒半頃緑隂隂最愛先時御稻深若使炎方多廣布¶
可能兩次見秧針¶
　　題畫¶
隔溪隠隠見牕紗幾度呼童問酒家尺幅林巒分逺近¶
畫工濃淡最堪誇¶
　　輓總督趙宏爕¶
四十餘年撫近京旗民稱善政和平保全終始君恩重¶
<pb:KR4f0001_WYG_373-6b>¶
奄逝悲凉衆涕盈不畏刁頑持法紀乆司鎻鑰務精明¶
官方仍在歸泉壤節鉞空懸攬轡情¶
　　自笑古稀¶
月宇啟牕紗身閒興轉賖龎眉臨事暗垂老厭人譁懶¶
惰心惟静精勤目已花臨池慚手澁無復競龍蛇¶
　　立秋在六月¶
庚伏雖云盡依然六月中歊蒸臨水榭溽暑望金風未¶
變楸梧色還舒菡蓞紅杖藜西顧意數問奏邊功¶
<pb:KR4f0001_WYG_373-7a>¶
　　憶陜西¶
長安城闕昔曾遊黄水名山宛在眸清渭東流流自在¶
陽闗逺去去何休民稠地險人難化榖賤年豐信有收¶
衰老無能再一覽緬懐西顧愈添愁¶
　　其二¶
秦嶺河西風俗淳尚餘剛勁氣難馴寛嚴相濟毋偏執¶
教養兼施在體仁官乆毎聞滋反覆吏新未曉作陶甄¶
小詩自覺乏文麗可盡𠂻腸對士民¶
<pb:KR4f0001_WYG_373-7b>¶
　　月來香¶
月色東升候晩明金風初到吐芳英忽聞香撲紗帷近¶
更覺游仙夢轉清¶
　　膳酒自述¶
盈餘休說帝王家儉樸身先務戒奢盛饌醇醲應有損¶
野&KR0188;風味亦堪嘉罇中㫖酒無能飲案上珍餚勿過加¶
淡泊寜心和五味養身得正勝丹砂¶
　　樹葉扇¶
<pb:KR4f0001_WYG_373-8a>¶
葉緑存生氣香清却暑風輕摇能夏&KR1065;巧製見人工¶
　　惡繁華¶
村野無知太古風心依先進是吾𠂻不湏問到繁華樂¶
願與生民遡受中¶
　　書懐¶
不逮精神老愈愁銀鬚鶴髪更何求艱難世事危心力¶
履薄臨深豈自由¶
　　中元日同僧語¶
<pb:KR4f0001_WYG_373-8b>¶
夙夜焦勞白髪盈愁膓一日幾廻縈偷閒暫向山僧話¶
可掃塵縁愛憎情¶
　　喜嶺外水土¶
露凝肥草净無塵處處泉源漾碧津食少事多宵旰老¶
暫偷閒暇養吾身¶
　　六十一年秋出哨¶
嵗嵗經行處山川照舊時峰巒不改色髩髪已如絲勝¶
地清凉適衰年水土冝非因躭逸豫實借憇神思隔嶺¶
<pb:KR4f0001_WYG_373-9a>¶
　疑圍濶聞聲呼鹿隨歸營常早歇撫景自堪怡行伍原¶
　齊偹屏藩任指麾薄來厚往義逺近普恩施¶
　　　回鑾¶
　獵罷回鑾塞冷時旻天今嵗落霜遲圍人競帶甘肥脯¶
　田叟争收髙下&KR1265;榖賤共知欣有食物多湏記守長規¶
　西成盈野倉箱滿闗内依然是所思¶
　¶
　¶
<pb:KR4f0001_WYG_373-9b>¶
　¶
　¶
　¶
　¶
　¶
　¶
　¶
聖祖仁皇帝御製文第四集巻三十六¶
