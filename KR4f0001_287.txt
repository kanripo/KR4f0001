# -*- mode: mandoku-view; -*-
#+TITLE: 聖祖仁皇帝御製文集
#+DATE: 2015-08-25 00:27:45.488854
#+PROPERTY: ID KR4f0001
#+PROPERTY: BASEEDITION WYG    
#+PROPERTY: JUAN 第三集卷四十五
<pb:KR4f0001_WYG_287-1a>¶
　欽定四庫全書¶
聖祖仁皇帝御製文第三集巻四十五¶
　　古今體詩二十五首¶
　　　詠嶺外金蓮盛放可愛(小令栁梢青/)¶
　萬頃金蓮平臨難盡髙眺千般珠蹙移花翠翻帶月無¶
　暑神仙　俗人莫道輕寒悠雅處餘香滿山嶺外磊落¶
　逺方隱者誰似清閑¶
　　　大城文安等處堤脩完舟中駐蹕王家口¶
<pb:KR4f0001_WYG_287-1b>¶
　積水頻縈慮長堤幸已成桑麻連井邑花栁近清明漸¶
　惬勤民意還深問俗情蘭橈經過處布榖喚春耕¶
　　　朕偶至潭柘覽老和尚照福畫像因而有感故作¶
　　　　詩賜之¶
　法像儼然叅湼槃皆因大夢住山間若非明鏡當臺語¶
　笑指眞圖併戒壇¶
　　　賜皇太子生辰詩¶
　百歲桐長老千年松滿枝萬峰迎瑞氣億兆慶靈芝¶
<pb:KR4f0001_WYG_287-2a>¶
　　國舅佟國維六十夀詩以賜之¶
領䄂髙門稱退讓英華雅望冠椒房謙和不恃勲臣貴¶
謹恪能承寵眷長鶴算天増籌國老松年仙授飬生方¶
齊眉共享團圓慶特賜流霞捧夀觴¶
　　靜明園喜雨¶
西山初夏玉泉清暮雨隨風滿鳳城四野皆霑比屋慶¶
八荒盡望樂豐盈¶
　　密雲作¶
<pb:KR4f0001_WYG_287-2b>¶
連年駐蹕此城隈雲谷無塵金碧堆斗室何妨宇宙志¶
晨昏常掖¶
輦輿回¶
　　石匣營作¶
青嶺橫峰䕃薜蘿時方小暑綠新荷蒲編詩興光巖穴¶
虎士桓桓扣角歌¶
　　倣唐人戲作¶
一村耕作兩村耕兩處緣來一處成下止豐亨上土旱¶
<pb:KR4f0001_WYG_287-3a>¶
南山落雨北山晴河流數轉河流去任性無常任性行¶
萬物叅差湏格物一生何苦太闗情¶
　　讀書得風雲月露字因而分作四句中成絶一首¶
吟風欲識詩書髓㺯月湏叅天地心莫遣雲塵繞八極¶
時時湛露沛髙深¶
　　塞外新秋¶
松塞雲峰轉邊陲秋氣長楓林消溽暑柏葉送清香禾¶
黍宜闗外情懐喜夜凉年豐還重榖處處有餘糧¶
<pb:KR4f0001_WYG_287-3b>¶
　　夜聞雷雨大作曉賦志喜¶
秋成望澤意懸懸駐輦山莊已數天雷送溪聲連夜雨¶
鑪凝香靄潤鸞牋開襟漏報殘鐘曙破夢茶敲活火煎¶
半百無文惟自樂頓教心地作清漣¶
　　賦得芳氣有無中¶
大儒吟詠物正自託詩情氣質原含内芬芳逺向榮藕¶
花中外直綘雪有無名惟願菊蘭氣山林勿使輕¶
　　早起看雪¶
<pb:KR4f0001_WYG_287-4a>¶
凛冽朔風舞雪逶迤靜夜髙眠起聼芸窻萬籟依然尋¶
句韋編¶
　　詠盆中松竹梅各一首¶
　　　松¶
歲寒堅後雕秀萼山林性移根黼座傍可託青松柄¶
　　　竹¶
此君霜後青密葉欲停雪叢篁傍小山清節依然潔¶
　　　梅¶
<pb:KR4f0001_WYG_287-4b>¶
瓊林遺玉骨粉蕊趁氷姿香透芙蓉帳詩成度玉墀¶
　　靜坐讀書自喻(并序/)¶
　朕在暢春園萬㡬之暇季冬寒甚連日風雪靜坐讀¶
　書自限文韻偶成二十韻自喻朕原本無學不過經¶
　書成語堆集成句卿等皆老學素望朕所深知其中¶
　韻脚不當平仄不和典故不穩聨句不雅者即速改¶
　正或成一篇亦未可知¶
壯年好血氣半老少知聞顧諟惟當謹銘盤不至宭勵¶
<pb:KR4f0001_WYG_287-5a>¶
精勉圖治旰食盡民殷性理宗濂洛臨摹倣鵞羣煌煌¶
勞夢想濟濟詠南薫懸鐘是進徳止輦問停雲懷保編¶
氓苦惠鮮鰥寡煴留心刑服念鄙笑圖書焚優禮任舟¶
楫憑軒尊典墳前星誡琢磨帝子識羣分外戚無矜勢¶
諸王惜舊勲烽烟熄萬里瀚海畏三軍淮黄闗國計漕¶
運致憂勤土木毋輕動民情宜所欣志廣則寛裕神清¶
息俗紛由來惡㫖酒自喻喜𤣥纁長歌詠白雪論賦小¶
横汾㡬暇講寥廓提籌算紫氛乾陽得復轉測景考斜¶
<pb:KR4f0001_WYG_287-5b>¶
曛有始無終歎為山一簣慬¶
　　詠鴈¶
品清歛燕雀髙潔許賔鴻衡陽時有憶留伴佐雄風¶
　　立春(調寄太平時/)¶
淑景維新爆竹聲手調羮詞臣載筆賦瓊英學西京¶
鳯閣龍樓晝漸長物資生勸官勉力盡昇平竹馬迎¶
　　詠彈琴¶
流水髙山志清音本自虚朱絃準古調和氣近宸居¶
<pb:KR4f0001_WYG_287-6a>¶
　　　四十一年除夕書懐¶
　平生宵旰志七七又將過忘寢愁暘雨精心勉泰和送¶
　寒辭故歲待曙問民疴莫論新春媚預憐五噫歌¶
　　　賦得爆竹聲中一歲除是日㣲雪¶
　爆竹連宵不夜城占年積素即豊盈維新四始全仁政¶
　脩省三朝冀太平拂曙和風臨上日通晨淑氣擁華清¶
　願將柏葉芳樽酒賜與臣鄰共太羮¶
　　　賜雲南法界寺講經溥畹¶
<pb:KR4f0001_WYG_287-6b>¶
　昆明度法語滇海論新禪萬里雖云逺金經自有傳¶
　　　燈節戲作¶
　隱隱光風度栁條千尋銀箭列丹霄龍銜火樹開花看¶
　欲見山青待雪消¶
　¶
　¶
　¶
聖祖仁皇帝御製文第三集巻四十五¶
