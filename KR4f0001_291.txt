# -*- mode: mandoku-view; -*-
#+TITLE: 聖祖仁皇帝御製文集
#+DATE: 2015-08-25 00:27:45.603407
#+PROPERTY: ID KR4f0001
#+PROPERTY: BASEEDITION WYG    
#+PROPERTY: JUAN 第三集卷四十七
<pb:KR4f0001_WYG_291-1a>¶
　欽定四庫全書¶
聖祖仁皇帝御製文第三集巻四十七¶
　　古今體詩三十六首¶
　　　賦得萬物靜觀皆自得¶
　布教皇風性理尋右文惠化無私臨清閒静省危微志¶
　宴坐動觀人道心天地渾元肅氣象乾坤闔闢識書林¶
　聖賢雅頌原無逺實在存神詠四箴¶
　　　麥秋盈野志喜(有序/)¶
<pb:KR4f0001_WYG_291-1b>¶
　　歲次癸未夏至有事於方澤齋戒自暢春園進宮見¶
　　麥氣盈秋田園茂勝雨暘得時稼穡有望從來北方¶
　　雨澤豔陽清和之際每每難得皆因去冬隂雪連綿¶
　　自春至夏未欠甘霖所以草木花果㒺不豐榮人心¶
　　榖價㒺不和平故志喜而為詠¶
　去冬盈尺雪占年今夏翛翛麥隴全萬畞皆齊誕降榖¶
　千家秀實已登阡先憂暘雨惟民疾後樂時豐紀玉牋¶
　志喜雕蟲晩學愧薫風南至影花甎¶
<pb:KR4f0001_WYG_291-2a>¶
　　將之山莊四首¶
畏暑心何勝平眀出玉墀萬㡬豈歇息臨政有疇咨¶
　　其二¶
暖溜自平地風光此日佳暄波由近發浩澤無津涯¶
　　其三¶
駐輦相風竿臨書羨五傳情瀾分暑節疏爽湏葵扇¶
　　其四¶
霖雨消塵蹟輕霞照野荆詞臣每扈從上賞賦昆明¶
<pb:KR4f0001_WYG_291-2b>¶
　　賦得綠樹隂濃夏日長¶
綠槐影䕃碧紗厨茂樹紛紛葉漸殊綿雨新霖消九夏¶
薫風初熱未三驅末垂蟬咽濃隂下脩景雲開炎暑無¶
長日山中吟詠畢氣清塞外鄙凉珠¶
　　尖齊圓健筆之四徳戲作四首¶
尖鋭雖云利鋒鋩日計摧藏拙莫言巧生花自有來¶
　　其二¶
齊之故有道人一已千能黙運良為手揮毫湏敬承¶
<pb:KR4f0001_WYG_291-3a>¶
　　其三¶
圓活幽人本珠璣三品詳剛方學米芾宛轉倣其昌¶
　　其四¶
健乃乾行體才分不息功書稱欽若語賡頌賴文風¶
　　古戍三絶¶
隱隱山頭皆古戍中原民力盡邊城曽聞父老經年戰¶
回首生靈血淚盈¶
　　其二¶
<pb:KR4f0001_WYG_291-3b>¶
金甌永固識人和萬里烽煙發興多設使山林有暗曉¶
更湏太息論如何¶
　　其三¶
舊日山中罷馬歎今時避暑樂清風窮兵豈若為觀徳¶
仁義無私八表同¶
　　賦得雨灑石壁來¶
潤葉隨風洗綠枝羣峰著雨盡離披隂霖又念農家業¶
事事何煩先預知¶
<pb:KR4f0001_WYG_291-4a>¶
　　塞外山莊¶
嶻嶭連青嶂懸崖挂綠溪魚隨淵靜戲鶴喜樹髙棲洞¶
逺行僧斷林寒過客迷惟予心舊好逸興少同躋¶
　　每時届炎暑即赴口外掖¶
輦視膳朝夕温凊自初夏¶
皇太后偶爾違和故不至此清凉之境因詠懷一首敬¶
　　　書於箑頭恭¶
進以接清風而舒逺慕之微悃而已¶
<pb:KR4f0001_WYG_291-4b>¶
遥想京中暑氣䦨猶思上苑有氷紈山莊咫尺何曾逺¶
欲進瑶池一笑看¶
　　避暑駐蹕山莊六月間隂霖少晴自立秋日晴霽¶
　　　喜懷¶
亢暘望十雨霪雨思晴天累日貫秋序終朝潦水綿身¶
雖無暑汗心實抱迍邅忽覩西風緊油雲逐嶺巔¶
　　山莊夜雨聼灤河溜聲¶
臨流震耳似驚潮滚滚泠泠眺綺寮夜色初分秋景霽¶
<pb:KR4f0001_WYG_291-5a>¶
風聲已送積霖飄皆因百壑歸來逺非是孤川自去饒¶
何比長江無棄物小河水涸豈容橈¶
　　穹覽寺偶成¶
塞北鐘聲久不聞梵音列刹共氤氲雨花柏樹同僧老¶
開世瞿曇永法雲¶
　　兄裕親王輓詩二律¶
花萼空虚夢悲歌暮景傷淚同秋雨濕聲逐碧天長清¶
頌連香桂心慈厭帝鄉徽章縱有秩寂寂歎時光¶
<pb:KR4f0001_WYG_291-5b>¶
　　其二¶
少小同居處義深讀孝經賦詩明務本攜手問慈寧樂¶
善從無息神襟物外停繁憂題舊日血淚染疎櫺¶
　　過固闗入山西境¶
鳥道入雲中風光塞漠同人依險地立城自越山叢俗¶
樸觀民舍才多壯士雄芹泉連冀北回首指青驄¶
　　固闗口號¶
闗固湏憑人守城高所賴兵防若非威徳恩惠恃險何¶
<pb:KR4f0001_WYG_291-6a>¶
曽世長¶
　　平定州¶
勞農豈憚元英節寒景風沙透體來誌有鵲山無覓處¶
目前常見凍雲回¶
　　幸西省至太原¶
黎元瞻翠蓋三晉力桑麻納稼知豐稔祈年意靜嘉邉¶
無戍卒苦巷有讀書家此幸非遊玩隆冬見玉花¶
　　渡黃河潼闗駐蹕¶
<pb:KR4f0001_WYG_291-6b>¶
星源來晉甸天險峙秦闗波湧方舟速威明古戍閒萬¶
民瞻鳯輦百職集鵷班冬省經兹地移風先化頑¶
　　入陜西境¶
世逺山河在漢唐史有存風光移萬户景物換千門歎¶
昔當殷鑑籌今廣湛恩從來秦隴地莫使競心繁¶
　　望華山¶
一月風霜塵土中忽看翠蓋擁三峰漢廷金掌今應笑¶
惟有華巔並古松¶
<pb:KR4f0001_WYG_291-7a>¶
　　渭河見終南山¶
渭水自縈紆秦川喜清曠山勢何岧嶤經過絶塵坱馬¶
首見層巒直插青霄上雲際有飛泉朝光明畫嶂石險¶
登臨難心寒不可量太乙本仙源天都聊騁望歳歳松¶
柏林遐睇心神暢問俗戒征途便欲慰幽訪¶
　　冬至日抵西安遥祝¶
皇太后萬夀¶
葭管初回日景長西秦行幸抵披香願將唐句南山夀¶
<pb:KR4f0001_WYG_291-7b>¶
遥捧蓬萊萬里觴¶
　　長安行¶
河山天險古金湯都邑規模溯漢唐陸海膏腴本沃壤¶
秦風慓悍稱巖疆每因睠念勞中夜忍使時廵後一方¶
逺幸衝寒訪民隱終南太華遥相望豳岐不乏耕織業¶
漆沮尚存蒐狩塲重農藏富屢詔諭雨暘時若歌豊穰¶
雄兵超距賈餘勇野老謳吟多宿糧要令遐陬沾湛露¶
詎以無事弛邊防大閱三軍訓甲士來朝諸部趨蕃王¶
<pb:KR4f0001_WYG_291-8a>¶
　蠲租恤下恩未已共躋仁夀樂且康渭水氷消回暖律¶
　南山煙靄動初陽停鑾懷古還披卷宵旰勤求意不忘¶
　　　西安偶作¶
　八水源秦隴山河輔帝京此方文武職湏教盡和平¶
　　　回鑾至華隂欲登華山因風霧所阻¶
　踟蹰風霧阻蓮峰未識雲臺止水溶秦地山川聊一望¶
　方輿𤱶畞盡三農兵民擁道心隨仗文武攀轅淚滿容¶
　凉徳何能衢壤樂皆因歲久慶時雍¶
<pb:KR4f0001_WYG_291-8b>¶
　　　由豫省回鑾渡孟津¶
　遥望嵩峰欲逼天太行綿亘洛陽川金明池畔無烽火¶
　醉白堂前起玉煙千里中州古擊壤兩河分界舊原田¶
　扁舟穩渡觀民俗休飬心殷冀有年¶
　　　賜超玉和尚¶
　秦晉山河廵幸畢回鑾攬轡歴新中忽聞梵語如風送¶
　疑是江南話桂叢¶
聖祖仁皇帝御製文第三集卷四十七¶
