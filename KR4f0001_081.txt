# -*- mode: mandoku-view; -*-
#+TITLE: 聖祖仁皇帝御製文集
#+DATE: 2015-08-25 00:27:40.996218
#+PROPERTY: ID KR4f0001
#+PROPERTY: BASEEDITION WYG    
#+PROPERTY: JUAN 卷三十八
<pb:KR4f0001_WYG_081-1a>¶
　欽定四庫全書¶
聖祖仁皇帝御製文集巻三十八¶
　　古今體詩四十五首¶
　　　夏日奉¶
　太皇太后避暑興安¶
　玉輦親扶出鳳城青霄遥指五雲生鳴鑾日映中天永¶
　避暑風来北塞清萬里山河通逺徼九邊形勝抱神京¶
　登臨但得¶
<pb:KR4f0001_WYG_081-1b>¶
　慈顔喜長侍瑶臺嵗嵗行¶
　　　石盤峪龍潭¶
　谷轉盤千騎潭深靜一泓魚迎斜照出禽雜野風鳴捫¶
　石苔偏滑分流水益清悠然愜心賞歸路月華生¶
　　　白水¶
　亂峰迴合古檀州白水雲根一道流誰信塞垣圖畫似¶
　凉風斜日放漁舟¶
　　　古北口¶
<pb:KR4f0001_WYG_081-2a>¶
斷山踰古北石壁開峻遠形勝固難憑在德不在險¶
　　曉發古北口望霧靈山¶
流吹凌晨發長旓出塞分遠峰猶見月古木半籠雲地¶
迥疎人跡山廻簇馬羣觀風當夏景澗草自含薰¶
　　第一泉¶
峻阜横岡紫塞連羽林衛士宿三千閒聽鼔角空山裏¶
月上長城第一泉¶
　　次上都河¶
<pb:KR4f0001_WYG_081-2b>¶
磧裏水潺潺前旌杳靄間長風吹海月一夜照關山虎¶
旅嚴宵衛星宫列從班髙峰望縹緲明發欲躋攀¶
　　青城道中¶
雲屯萬騎汗沾濡不謂凉風滿上都行到青城齊色喜¶
恍疑人影濯氷壺¶
　　九隘¶
合沓羣峰接瀠洄九隘通片雲晴作雨髙樹午多風磧¶
近扶珠幰沙平驟玉驄凌歊何用築三伏杪秋同¶
<pb:KR4f0001_WYG_081-3a>¶
　　塞外對雨¶
奮雷殷殷鳴大澤飛雨千山萬山白草色花香濯更新¶
荒岡處處流泉脈回望神京接塞雲雨聲應得四郊聞¶
黍苖翼翼平疇遠多少農人話夜分¶
　　紅川¶
紫塞紅川接上京晝閒雉尾暑風輕茅茨不改階三尺¶
臺殿何須築九成谷鳥羣飛林欲暮邊花齊發雨新晴¶
試看屬國歡娛日大漠虛烟處處生¶
<pb:KR4f0001_WYG_081-3b>¶
　　駐蹕興安八首(并序/)¶
　出古北口岡巒盤互地形漸髙行五百里至興安峻¶
　嶺竦峙自張家口蜿蜒而来横亘塞外南北諸山盡¶
　出其下地當蒙古諸部道里之中為曩昔枕戈擐甲¶
　戰爭之所迨我¶
列祖肇握乾符恢廓天緒德威所被四十八部罔不傾¶
　心内附古之甌脫今𨽻方輿癸亥夏六月奉¶
太皇太后避暑来游駐蹕於此炎歊不至清風滿林山¶
<pb:KR4f0001_WYG_081-4a>¶
　雨既濡萬卉齊發於時逺邇小大藩臣各率其屬趨¶
　侍行殿既于苖以講武事復燕衎以懷逺人撫此遐¶
　陬在禹迹方行之外聲教四訖皆¶
祖功¶
宗德之貽朕今紹祚獲際昇平能無永念乎即事書懷¶
　得詩八首¶
祖德隆¶
三后¶
<pb:KR4f0001_WYG_081-4b>¶
天心廓九圍謳歌通毳幕風雨想戎衣一自車書合長¶
看職貢歸黄圖無内外時邁有光輝¶
　　其二¶
特奉¶
仙輿出晴巒駐羽旄風多停彩扇驛逺進冰桃麗草金¶
蓮湧(塞上多金蓮花/較清凉山尤勝)濃隂碧樹髙墉臺新月上廣樂奏¶
雲璈¶
　　其三¶
<pb:KR4f0001_WYG_081-5a>¶
重嶺疊雲烟旌旗拂塞天草香薫翠幄花暖接紅川雁¶
磧長城外龍荒勝地傳回瞻亭障逺千里抱幽燕¶
　　其四¶
六月浮埃淨髙居暑氣消千山低接帳萬木迥凌霄地¶
擁邊沙闊天臨塞曲遥封章達行在銀燭秉凉宵¶
　　其五¶
虎㦸閒清候逍遥覽物華烟籠千樹栁暑發四時花風¶
土暄凉異山川道里賖濯枝新雨歇皎皎散飛霞¶
<pb:KR4f0001_WYG_081-5b>¶
　　其六¶
地脈連荒服山形赴上陘炎歊移月令分野别星經樺¶
屋參覃白松林斷續青雲沙一萬里屬國盡来庭¶
　　其七¶
邊雲澄霽色山翠㸃行衣馬引雕弓過禽連羽箭飛旌¶
旗開一靣草樹入長圍我武當蒐狩非因耀德威¶
　　其八¶
紫塞行廵日琱輿問俗年大庖陳折爼仙醴秩初筵屏¶
<pb:KR4f0001_WYG_081-6a>¶
翰金湯壯光華賜予宣示慈良有意裒對在敷天¶
　　廵歴塞北雜咏四首¶
疊嶂層崖一綫開草深徑路絶塵埃龍沙雨後灤河水¶
日夜朝宗入塞来¶
　　其二¶
雲開灌木萬山清縹緲前旌拂曉星漫道窮荒人跡少¶
㡬家烟火簇邊庭¶
　　其三¶
<pb:KR4f0001_WYG_081-6b>¶
職方風土有遺書問俗今還一駐車禾黍近来耕稼滿¶
烟鋤雲鍤遍新畬¶
　　其四¶
塞北風多露氣凉幔城坐聽漏聲長只今六月渾無暑¶
已見飄来木葉黄¶
　　楊川¶
塞栁多於薺清川逐望平西風吹㡬日碎葉欲成城¶
　　細河¶
<pb:KR4f0001_WYG_081-7a>¶
一水沙岡外回流甲帳前日長時飲鹿風至忽聞蟬椶¶
葉鋪凉殿松花落細旃從来銷夏地未勝此中偏¶
　　塞北早秋¶
萬馬邊聲合千旓障口開霜威隨出塞秋色壯登臺雁¶
度連營去鷹呼絶巘回蒼茫雲海月永夜照龍堆¶
　　興安夜¶
連峰横亘塞東西緹幕髙臨百尺梯坐覺銀河天際近¶
仰看珠斗夜深低¶
<pb:KR4f0001_WYG_081-7b>¶
　　次楊嶺北¶
半嶺黄雲合新凉畫角聞羱羊沙草外落日自為羣¶
　　過團河¶
逺水團沙白温風絶塞收三星流火夕已擁翠雲裘¶
　　次石山¶
凉生旌羽露華漙畫角聲髙夜未闌行幄不知三伏過¶
仗前翻覺六軍寒¶
　　尖峰山谷口作¶
<pb:KR4f0001_WYG_081-8a>¶
塞山秀出亦娟娟細路穿林碧磴懸却為晩来飛雨過¶
數峰横翠入寒烟¶
　　三道河晩望¶
磧樹隱霧深河流帶沙淺不須朔吹髙先有飛蓬巻¶
　　黄草川¶
烟沙一片塞天圍舊說秋髙苜蓿肥今日邊屯皆樂土¶
茅檐松火接金微¶
　　回鑾抵古北口¶
<pb:KR4f0001_WYG_081-8b>¶
黄谷清河古戍間鑾車此日省方還長林曲抱千溪水¶
小徑斜通萬仞山地扼襟喉趨朔漠天留鎻鑰枕雄關¶
時平不用誇形勝雲物秋澄斥候閒¶
　　中秋日聞海上㨗音¶
萬里扶桑早掛弓水犀軍指島門空来庭豈為修文德¶
柔逺初非黷武功牙帳受降秋色外羽林奏㨗月明中¶
海隅久念蒼生困耕鑿從今九壤同¶
　　是夜對月再成絶句¶
<pb:KR4f0001_WYG_081-9a>¶
明月中秋節馳書海外来自今天漢上萬里烟雲開¶
　　賜施烺詩(并序/)¶
　海氛之不靖䑸艟出没波濤震驚濵海居民魚鹽蠶¶
　織耕穫之利咸失其業朕心恒憫惻焉邇者滇黔隴¶
　蜀湖湘百粤悉底敉寧蕞爾台灣阻險負固爾施烺¶
　銜命徂征決䇿進取樓船所指將士一心遂克島門¶
　迫其營窟勇以奪其氣誠以致其歸㨗書到闕時值¶
　中秋對此佳辰欣聞凱奏念瀛壖赤子獲登袵席用¶
<pb:KR4f0001_WYG_081-9b>¶
　紓南顧之憂惟爾丕績即解是日所御之衣馳賜載¶
　褒以詩¶
島嶼全軍入滄溟一戰收降㠶来蜃市露布徹龍樓上¶
將能宣力竒功本伐謀伏波名共美南紀盡安流¶
　　九日對菊¶
不與繁花競寒苞晚更香數莖偏挺秀嘉爾傲風霜¶
　　秋日再過阜平¶
春經阜平縣夹道多榛杞雉堞久傾頽郛郭僅遺址耆¶
<pb:KR4f0001_WYG_081-10a>¶
老遮馬前其言質且俚土磽願力田三時事耘耔所苦¶
井稅輸道逺越山水聞之切痛瘝寧爾在幹止有司近¶
拊循瘡痍庶能起十室忠信存何况境百里郊圻戒申¶
畫風土亦洵美問俗此重来居民咸色喜易彼蒿與莱¶
荒塗漸成市經野得良圖可以喻治理¶
　　再駐龍泉關¶
髙臨晴雨外絶磴似凌空節物經冬異關山對月同龍¶
泉氷未白雁塞葉初紅歴歴曾遊地香臺在眼中¶
<pb:KR4f0001_WYG_081-10b>¶
　　冬日重登清凉山¶
紫府名山憶舊蹤招提駐䍐認雲松隂崖尚有春時雪¶
落日仍聽下界鐘塞逺渾河寒更白林疎恒嶽翠逾重¶
祝釐交叶人天慶銀牓新題徧五峰¶
　　詠馬¶
岐陽方較獵騕褭盡龍媒仗下黄金勒横秋號逸材¶
　　初冬自五臺回次日雪¶
鳴鑾多霽日停斾雪紛紛色向寒初積聲宜靜裏聞捲¶
<pb:KR4f0001_WYG_081-11a>¶
　簾山忽近掃石徑猶分却憶清凉界峰連萬壑雲¶
　　　盆中橘實甚繁詠此¶
　厥包禹貢自揚州作頌騷人楚澤留爭似青條朱實好¶
　移来滿樹洞庭秋¶
　　　台灣平告祀¶
　孝陵有述¶
　纘武平瀛海諏辰謁¶
　寢陵翠㣲千嶂拱紫氣五雲凝¶
<pb:KR4f0001_WYG_081-11b>¶
　聖德光垂裕神謨大顯承乾坤資翕闢日月象升恒奕¶
　世謳歌集多方歴數膺逺猶思燕翼盛業想龍興卉服¶
　皆来享鯨波自此澄明禋稽舊典萬&KR1124;肅嘗蒸¶
　¶
　¶
　¶
　¶
聖祖仁皇帝御製文集巻三十八¶
