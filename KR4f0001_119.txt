# -*- mode: mandoku-view; -*-
#+TITLE: 聖祖仁皇帝御製文集
#+DATE: 2015-08-25 00:27:41.700667
#+PROPERTY: ID KR4f0001
#+PROPERTY: BASEEDITION WYG    
#+PROPERTY: JUAN 第二集卷十四
<pb:KR4f0001_WYG_119-1a>¶
　欽定四庫全書¶
聖祖仁皇帝御製文第二集巻十四¶
　　勅諭¶
　　　諭户部¶
　頃縁山西巡撫噶爾圖同太原總兵周復興奏報平陽¶
　府地震房屋倒塌人民損傷隨經特遣司官星馳前往¶
　察勘情形比復傳問往來經過及本籍人員具述屋宇¶
　盡皆傾毁人口多被傷斃受災甚重朕心深切軫恤應¶
<pb:KR4f0001_WYG_119-1b>¶
　作何恩䘏著速詳議具奏尔部卽遵諭行特諭康熙三¶
　十四年四月二十五日¶
　　　諭大學士伊桑阿阿蘭泰¶
　尔等傳諭八旗滿洲蒙古都統官員子弟及諸有房舎¶
　者與家僕披甲者勿察若實無房舍之前鋒䕶軍披甲¶
　兵都統身自確察於此月初十日保奏康熙三十四年¶
　五月初五日¶
　　　諭大學士伊桑阿阿蘭泰¶
<pb:KR4f0001_WYG_119-2a>¶
覽八旗都統所察無房舎者七千有餘人未為甚多京¶
師内城之地大臣庶官富家毎造房舍輒兼數十貧人¶
之産是以地漸狹隘若復歛取房舍以給無者所謂剜¶
&KR0079;補瘡其何益之有貧乏兵丁僦屋以居損所食錢糧¶
以償房租度日必至艱難於城之外按各旗方位河濵¶
城下每旗各造屋二千間以給無屋兵丁每名給以二¶
間於生計良有所益屋之外築以周牆沿河之牆各留¶
礟眼如此既可美觀且足永固此屋令毋得擅鬻兵丁¶
<pb:KR4f0001_WYG_119-2b>¶
亡退者則收之官大略計之約費三十餘萬金譬之國¶
家建一大宫室耳勅下欽天監相視汝等及八旗都統¶
身徃驗看城下宜建造之處奏聞康熙三十四年五月¶
初十日¶
　　諭大學士伊桑阿阿蘭泰¶
平陽府城垣樓堞衙署倉庫頃因地震悉皆傾圮異日¶
所必修者今西安所貯銀兩多可發二十萬兩速令修¶
葺及時營造城堞旣可卽完灾黎餬口亦資其益其下¶
<pb:KR4f0001_WYG_119-3a>¶
工部具議以聞康熙三十四年五月二十八日¶
　　諭大學士伊桑阿侍郎朱都納學士宋柱户部郎¶
　　　中鄂竒¶
副都統齊蘭布等自盛京還奏言今歳盛京亢旱麥禾¶
不成米價翔貴雖市有鬻粟而窮兵力不能糴遂致重¶
困夫盛京者根本之地令朱都納宋柱鄂竒等馳驛迅¶
往㑹同盛京將軍副都統諸臣詳察果窮乏者於去歳¶
海運米二萬石中動支一萬石計會散給令可食至秋¶
<pb:KR4f0001_WYG_119-3b>¶
成此一萬石散給而有餘者平價糶之若此則兵民均¶
有利益又諸地有告糧乏者遣城守尉部員之賢能者¶
倂散給以賑之如一萬石不足散給發糶速具聞請㫖¶
康熙三十四年五月二十九日¶
　　諭大學士伊桑阿阿蘭泰¶
城垣之下而外各旗空隙之地有可營建房屋者察看¶
奏聞八旗都統可速看本旗之地再會同驗看其令工¶
部遍傳八旗悉此康熙三十四年五月二十九日¶
<pb:KR4f0001_WYG_119-4a>¶
　　諭大學士伊桑阿阿蘭泰¶
右衞將軍職任最為𦂳要須慎簡其人可蹔命歸化城¶
將軍費揚古兼攝之待右衞將軍旣得其人則可勿攝¶
其下兵部速行之康熙三十四年六月初四日¶
　　諭内閣¶
時値乆雨連緜乍止復雨將不利於田稼朕甚憫焉亟¶
冝祈晴其傳諭禮部速議以聞康熙三十四年六月十¶
三日¶
<pb:KR4f0001_WYG_119-4b>¶
　　諭大學士伊桑阿阿蘭泰張玊書學士戴通勒徳¶
　　　額赫里齊穡顧藻徐嘉炎陸葇¶
江北糧艘狹小而所載糧數與他處之船相同船之所¶
載旣重不惟不能載貨而儻有令兼載他物其重困矣¶
増置一二船可不勞而致也興永朝所條上十事亦曽¶
言及於此尔等議以聞康熙三十四年六月十五日¶
　　諭大學士伊桑阿阿蘭泰張玊書學士戴通勒徳¶
　　　額赫里齊穡顧藻徐嘉炎陸葇¶
<pb:KR4f0001_WYG_119-5a>¶
近要兒渡決口及天津以南此二處其相視河之故道¶
可開河或逹之海或逹之大河者其識之於十月間奏¶
聞當遣人往視康熙三十四年六月十五日¶
　　諭大學士伊桑阿阿蘭泰張玊書學士戴通勒徳¶
　　　額赫里齊穡顧藻徐嘉炎陸葇¶
沙河鞏化城盧溝橋拱極城壩上諸地馬坊城垣勅工¶
部察看於某地有可營建兵房若干間者同前造房事¶
倂議以聞康熙三十四年六月十五日¶
<pb:KR4f0001_WYG_119-5b>¶
　　諭大學士伊桑阿阿蘭泰張玊書學士戴通阿爾¶
　　　粺顧藻徐嘉炎張榕端¶
兹後世職若以罪革斥其子勿准承襲令同父昆弟襲¶
之無同父昆弟者則冝削其職其下吏部定例具聞康¶
熙三十四年六月三十日¶
　　諭内閣¶
由天津再運米於盛京皆迅速而逹大克濟夫厥事在¶
事官員人等悉議叙具奏來歳亦冝運米倂議以聞康¶
<pb:KR4f0001_WYG_119-6a>¶
熙三十四年七月十七日¶
　　諭吏兵二部¶
各省督撫提鎮官員間令來京陛見原欲以地方情形¶
及兵民生計面加諮詢具有深意近見來京各官輒以¶
進川馬等物為辭多所置辦雖經却還但恐其在任購¶
買致貽地方官員兵民之累朕本欲詢兵民生計召令¶
前來若反致累兵民殊失朕之初意且川馬如果需用¶
朕自頒特㫖令出産地方辦解何須進獻著通行嚴飭¶
<pb:KR4f0001_WYG_119-6b>¶
嗣後一切禁止尔部卽遵諭行特諭康熙三十四年七¶
月二十二日¶
　　諭大學士伊桑阿阿蘭泰¶
馬之所係甚重宜於四十九旗諸地購買歸化城可千¶
匹俄爾多斯可二千匹科爾沁可二千匹其餘諸旗定¶
額購買尔等議以聞此買焉事遣部院中曽出差有生¶
計者副以八旗蒙古䕶軍叅領及叅領侍衞各一人㑹¶
同該王台吉等使傳諭朕㫖購買之康熙三十四年七¶
<pb:KR4f0001_WYG_119-7a>¶
月二十五日¶
　　諭大學士伊桑阿阿蘭泰學士戴通宋柱陶岱齊¶
　　　穡博濟¶
領侍衞内大臣皆令與㑹議都統席特庫杜斯喀爾阿¶
什坦胡巴齊什噶爾馬蘓弩亦令與㑹議侍郎舊不與¶
可已之康熙三十四年七月二十五日¶
　　諭大學士伊桑阿阿蘭泰王熙張玊書學士戴通¶
　　　宋柱陶岱齊穡博濟韓菼顧藻徐嘉炎張榕端¶
<pb:KR4f0001_WYG_119-7b>¶
于成龍向以毎事好勝倡議捐納革職今在河工殫極¶
勤勞居官素優總督原銜其復還之康熙三十四年八¶
月初二日¶
　　諭大學士伊桑阿阿蘭泰學士戴通宋柱陶岱齊¶
　　　穡博濟¶
陜西永固城副將員缺令提督孫思克李林隆選擇奏¶
聞其選擇之員向經引見者則弗令其陛見若未經引¶
見者倂人員咨送令其陛見如無可選擇者速牒該部¶
<pb:KR4f0001_WYG_119-8a>¶
以應授之人奏聞康熙三十四年八月初二日¶
　　諭户部¶
盛京地方比歳荒歉粒食艱難朕心深切軫念原欲躬¶
親廵省詢問疾苦情形徧敷恩澤今雖停止東行而所¶
在貧窶兵丁尚冀朕之臨幸是宜仍加賑卹用俾資生¶
應作何加恩尔部議奏又盛京兵丁錢糧兩季支領兵¶
丁於未支領之際每致有稱貸逋負嗣後著按月支給¶
至今嵗秋禾聞亦不甚豐茂恐生計漸艱困乏滋甚自¶
<pb:KR4f0001_WYG_119-8b>¶
今冬以至來秋應作何賑給不致失所共計需糧若干¶
著盛京將軍副都統會同盛京户部侍郎查明詳加籌¶
畫具奏尔部卽遵諭行特諭康熙三十四年八月初三¶
日¶
　　諭大學士阿蘭泰¶
朕巡幸後蒙古事情尔須看過馳奏事皆共知之始克¶
有濟雖諸奏章亦必開看然後奏聞其當聞於皇太子¶
者尔卽啓知康熙三十四年八月初四日¶
<pb:KR4f0001_WYG_119-9a>¶
　　諭户部¶
直𨽻順天保定河間永平四府所屬地方今嵗水潦傷¶
稼三農歉收朕廵幸所至徧加諮訪聞高阜之産尚有¶
秋成而卑下之田被潦者多計所收穫不能相敵雖經¶
勘災頒賑不致仳&KR0867;失所而須辦錢糧若仍行徵取則¶
民力匱乏難以輸將朕心深切不忍著將四府康熙三¶
十五年地丁銀米全與蠲免用示寛恤其霸州雄縣香¶
河寳坻四處皆有水道可以轉輸每處著發米一萬石¶
<pb:KR4f0001_WYG_119-9b>¶
各差司官一員齎往照彼地時價減値發糶以資民食¶
著行文該撫通行曉諭俾均霑實惠副朕軫念災黎至¶
意尔部卽遵諭行特諭康熙三十四年九月二十四日¶
　　諭大學士伊桑阿阿蘭泰王熙張玊書學士戴通¶
　　　齊穡博濟傅繼祖韓菼顧藻徐嘉炎張榕端¶
各省操守清亷愛養百姓練逹吏事之官不可謂無其¶
人其勅各省督撫以守亷愛民有幹濟之官自知縣以¶
上擇其可者各以一二人咨送到日奏聞引見康熙三¶
<pb:KR4f0001_WYG_119-10a>¶
十四年九月三十日¶
　　諭議政大臣¶
伊拉固克三之徒衆有名目者諭令來京行後其屬役¶
及牲騎令兵丁陸續押赴徙於盛京令得飼養牲畜從¶
容以行其有流移者勿徙其家私付之該管札薩克喇¶
嘛又傳諭善木巴王墨爾根濟農王値雨雪時噶爾丹¶
侵掠其疆界亦未可定宜簡發其兵倂附近喀爾喀諸¶
台吉之兵於諸處防守遠置塘哨偵探消息儻有噶爾¶
<pb:KR4f0001_WYG_119-10b>¶
丹之儆來侵者敵勢寡弱量力可擊則以其兵擊之若¶
敵勢衆多則設殿後之兵向歸化城内地移營雖退入¶
内地亦不譴責也凡有動静一面速報歸化城將軍一¶
面奏聞康熙三十四年十月初八日¶
　　諭大學士伊桑阿阿蘭泰¶
八旗兵丁外大臣庻官及俊秀閑散人等現在京飼養¶
之馬若干肥健者若干羸瘦者若干令各旗都統於各¶
佐領内府佐領悉為察驗奏聞康熙三十四年十月十¶
<pb:KR4f0001_WYG_119-11a>¶
五日¶
　　諭大學士伊桑阿阿蘭泰¶
各省向者欺隐之地畝曽限三年清出今限已將滿可¶
再展限二年令其一一清出康熙三十四年十月十五¶
日¶
　　諭大學士伊桑阿阿蘭泰¶
朕見各部院官冗事少其筆帖式有應裁者尔等㑹同¶
各部院堂官稱事備員酌議裁減奏聞康熙三十四年¶
<pb:KR4f0001_WYG_119-11b>¶
十月二十日¶
　　諭大學士伊桑阿阿蘭泰¶
八旗兵士以從軍被創而致殘疾者有能書冩及年力¶
尚壯堪以筆帖式用者察奏以聞康熙三十四年十月¶
二十日¶
　　諭大學士伊桑阿阿蘭泰侍讀學士伊道¶
車陳汗納木渣爾王等以兵追逐罕兜公此舉殊可嘉¶
兹後遇事須殫力展効朕自厚與矜恤其傳諭朕意車¶
<pb:KR4f0001_WYG_119-12a>¶
陳汗等勿以厄魯特為懼京師大兵及各路兵馬整備¶
已就若噶爾丹今冬蠢動定當咸劉無遺若噶爾丹過¶
此冬月苟延至於來春其殄滅可引領而待也可宣諭¶
使悉知之又喀爾喀巴爾瑚數百為羣肆行刼掠伊道¶
至日其以此信移檄科爾沁圖謝圖王逹爾哈王等善¶
為防備車陳汗納木渣爾王車布登貝勒阿南逹濟濃¶
此四旗之兵已經追逐罕兜公内大臣明珠等有用兵¶
之處此四旗其免調發又明珠等所往之地與尔等所¶
<pb:KR4f0001_WYG_119-12b>¶
徃之地相去非遥可互為通信其巴林之&KR0316;木逹克王¶
台吉阿拉布潭呉爾衮額附等今在烏朱木親之地諭¶
令毋擅移居再探都統杜思哈爾及滿洲前鋒兵信息¶
馳報伊道此行冝善自防䕶惟以偵探信息奏聞為要¶
若遣多人徃探徒爾勞疲人馬聞雪甚大雪所届遠近¶
及某地可行某地不可行蒙古必知可問之蒙古遣人¶
往至哨瞭之所探取信息又尔於途次儻别得信亦卽¶
報聞又喇席行止之地亦當互以音息相通康熙三十¶
<pb:KR4f0001_WYG_119-13a>¶
四年十月二十三日¶
　　諭大學士伊桑阿阿蘭泰¶
張家口沿途驛逓俱已疲敝其遣兵部賢能司官前往¶
經理竝察其廢壞之由奏聞康熙三十四年十月二十¶
四日¶
　　諭大學士伊桑阿阿蘭泰尚書庫勒納佛倫薩穆¶
　　　哈¶
軍行以馬為重今諸佐領所養官馬旣皆給以錢糧飼¶
<pb:KR4f0001_WYG_119-13b>¶
牧該管人員當不時嚴督務令肥澤若馬羸瘦無濟軍¶
需佐領驍騎校䕶軍校撥什庫及飬馬人員一倂以軍¶
法從事康熙三十四年十一月初一日¶
　　諭内閣¶
各部院滿漢大臣庶官以下筆帖式以上所養馬匹皆¶
務肥澤儻令助馬以濟軍需則各以所助數目雖筆帖¶
式亦身自上奏蓋為國家公事助以已馬卽與其身赴¶
行間効力者無異康熙三十四年十一月十一日¶
<pb:KR4f0001_WYG_119-14a>¶
　　　諭大學士伊桑阿阿蘭泰¶
　朕見官兵戰箭皆以舊式製造短而且重皆與其所執¶
　之弓不稱弓之勁軟各異引弓之深淺不同科此後箭¶
　之長短重輕皆令度其弓力務製造合冝康熙三十四¶
　年十一月十二日¶
　　　諭内閣¶
　南路捕盗同知趙𢎞爕居官旣優其父趙良棟向在行¶
　間著有勞勩趙𢎞爕其超擢為天津道康熙三十四年¶
<pb:KR4f0001_WYG_119-14b>¶
　十一月十八日¶
　¶
　¶
　¶
　¶
　¶
　¶
聖祖仁皇帝御製文第二集巻十四¶
