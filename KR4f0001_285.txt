# -*- mode: mandoku-view; -*-
#+TITLE: 聖祖仁皇帝御製文集
#+DATE: 2015-08-25 00:27:45.437970
#+PROPERTY: ID KR4f0001
#+PROPERTY: BASEEDITION WYG    
#+PROPERTY: JUAN 第三集卷四十四
<pb:KR4f0001_WYG_285-1a>¶
　欽定四庫全書¶
聖祖仁皇帝御製文第三集巻四十四¶
　　雜著¶
　　　題劉松年畫¶
　宋劉松年圖漢髙祖還沛作歌㑹飲想象開剏之主自¶
　有不世之功出羣之英所以有大風起兮雲飛揚威加¶
　海内兮歸故鄉安得猛士兮守四方之句朕覽其圖筆¶
　氣古勁似有意於毫端也因援筆記其後¶
<pb:KR4f0001_WYG_285-1b>¶
　　　論韻府刻本¶
　大槩作詩之家無不用韻府羣玉者五車韻瑞不過察¶
　冷故事况刻板錯字甚多信不得所以朕有寫册大小¶
　兩部總不用刻本¶
　　跋¶
　　　書大學跋¶
　康熙歲次癸未夏萬㡬多暇凡有閒日即讀經史以為¶
　立身行已之本大學一書尤為格致誠正脩齊治平之¶
<pb:KR4f0001_WYG_285-2a>¶
根内聖外王之大道總不越此故特親書以便熟讀庶¶
㡬守心在腔子裏之句乎¶
　　跋道徳仁藝扁後¶
朱子四齋銘曰志道據徳依仁游藝朕取其言正理順¶
得讀書正學之本故書此扁以示警勉之意賜翰林院¶
　　跋徳業仁義扁後¶
朱子又四齋銘曰崇徳廣業居仁由義朕取其尊徳性¶
希聖學道中庸勝已私以此書扁望其登髙自卑行逺¶
<pb:KR4f0001_WYG_285-2b>¶
自邇之意賜詹事府¶
　　跋都俞吁咈扁後¶
言路以都俞吁咈勉之則上不虧於天下不失人臣事¶
君之大道故書尚書都俞吁咈四字賜之¶
　　跋書草訣百韻後¶
禮部侍郎孫岳頒留心字學自幼立志倣董一時人物¶
無出其右朕甚嘉焉命書草訣百韻萬㡬之暇不時觀¶
覽見筆畫清秀深得書家三昧壬午冬月偶爾對臨方¶
<pb:KR4f0001_WYG_285-3a>¶
知老錬難於髣髴也故記之¶
　祭文¶
　　告¶
祈榖壇祭文(康熙四十八年/)¶
(臣/)仰承¶
眷命撫育萬方念切民生亟圖康又兩年以來江浙地¶
方遭罹水旱民失生業去歳山東河南亦因被旱田禾¶
歉收又去冬至今乾暵無雪(臣/)雖抱病心切靡寧遡自¶
<pb:KR4f0001_WYG_285-3b>¶
順治二年以迄今日垂七十載承平日久生齒既繁野¶
無曠土縱當大穫之歲猶慮民食不充儻或偶遇旱潦¶
則臣雖竭慮殫思蠲租散賑而窮鄉僻壤豈能保無轉¶
於溝壑之人在(臣/)憂國憂民之念即始終不渝而雨澤¶
應期實惟¶
上天仁愛愚氓是賴兹者時届上辛春耕將舉(臣/)理應¶
躬詣齋次祗脩祀事但今幸荷¶
天佑疾漸痊愈而肅將大禮尚未克勝身雖未能致齋¶
<pb:KR4f0001_WYG_285-4a>¶
而為萬民懇切禱祈之誠敢用攄布仰籲¶
洪庥特命臣僚潔蠲敬戒䖍備玉帛牲醴粢盛庶品㳟¶
祀¶
上天伏冀¶
昭鑒俾雨暘時若百榖用成三農𢎞濟尚饗¶
　賦¶
　　桑賦(并序/)¶
　朕廵省浙西桑林被野天下絲縷之供皆在東南而¶
<pb:KR4f0001_WYG_285-4b>¶
　蠶桑之盛惟此一區近在宫中刻為耕織圖每示司¶
　牧使知其艱苦今更為賦以託意焉¶
伊彼條桑其葉始荑春日載陽綠隂乃披紫陌上兮嫋¶
嫋綺岸側兮垂垂來璧旭之晨照受光風之午吹影映¶
帶兮青翰色彷彿兮翠旗既扶疎而相亞復低昻而參¶
差念蠶事之欲動正芳候之如期聿兹女紅生計是賴¶
采采盈筐愼加覆蓋虞日煦之少潤防雨頻之為害儻¶
薄蘆之不繼時憂心之斾斾䖍飼食之維勤勞形神於¶
<pb:KR4f0001_WYG_285-5a>¶
塵壒摘曉露之輕滋乘良月之新薈望千畞之閒閒實¶
蠶家之𢎞賚誠黼黻之必資繫衮職之用大其重等於¶
苖稼為王政之不外予恒恐其難知作深宮之圖繪至¶
夫厥貢著於尚書沃若詠於篇什公室見說於禮經牆¶
下屢申於孟集試古訓之歴稽又民務之應急若乃訝¶
為神木騁以青華末照是晞甘椹如𤓰馴雉表異黄鳥¶
稱嘉雖景物之堪娯咸無闗於大家夫其詫幢幢之髙¶
蓋美亭亭之奇樹靈根依倚於十洲巨跡遂闢於周宇¶
<pb:KR4f0001_WYG_285-5b>¶
類齊諧之荒唐皆予今日之所不取也聊因清晏簡牘¶
是書用示逺邇是溉是鋤共知愛䕶種繞其廬蠶桑農¶
穡安寳璠璵¶
　　蓴賦(并序/)¶
　蓴生杭之西湖與蕭山之湘湖一名水葵蒂葉之間¶
　精華可鑑而味又鮮美如士君子道勝而腴意象閒¶
　逺朕南巡浙江愛嘗其羮舟行多暇援毫賦之¶
維此細物生於清流出泥不淄浸水不浮翳纖莖而内¶
<pb:KR4f0001_WYG_285-6a>¶
　藴簇小穎以中抽濯寒影於氷壺含精光於玉璆夫其¶
　當春乃茁春暖漸稠藻荇詎匹菰蔣奚侔浴西湖之澄¶
　泓潄鏡水之滮瀏人薄言兮采之恒蕩漾兮方舟至若¶
　滑漿膩脂手掬難留登之簠簋調和是謀冒以紫薑雜¶
　以芳脩驚流匙之鮮瑩快入口之脆柔味雖標於沖淡¶
　意可符於麟虬固堪同於抱徳之士自保其潔素抑將¶
　比於超尚之徒深潛於隠幽非尋訪之不遺㡬有失於¶
　冥捜若迺薫風五月小卉芬裒香凝淺瀨色㸃輕漚華¶
<pb:KR4f0001_WYG_285-6b>¶
　實竝茂更副予求彼洞庭之所擷恐難嫓兹妙産笑季¶
　鷹之所託又何待於思秋偶執筆以摛辭宜薦之於瓊¶
　樓¶
　¶
　¶
　¶
　¶
聖祖仁皇帝御製文第三集巻四十四¶
